<tei:TEI xmlns:tei="http://www.tei-c.org/ns/1.0" xml:space="preserve">
	<tei:teiHeader xml:lang="en">
		<tei:fileDesc>
			<tei:titleStmt>
				<tei:title xml:lang="lat">Liber Legum Novellarum Divi Valentiniani A.</tei:title>
				<tei:title type="sub">an electronic transcription.</tei:title>
				<tei:author>Theodosius II</tei:author>
				<tei:funder>University of Notre Dame</tei:funder>
				<tei:respStmt>
					<tei:persName>Kaitlin Stephan</tei:persName>
					<tei:orgName>University of Notre Dame</tei:orgName>
					<tei:resp>Post-corrected and sectioned text</tei:resp>
				</tei:respStmt>
				<tei:respStmt>
					<tei:persName>Stephen Bothwell</tei:persName>
					<tei:orgName>University of Notre Dame</tei:orgName>
					<tei:resp>OCR-ed and preprocessed text for Lace post-correction; checked text post-XML conversion</tei:resp>
				</tei:respStmt>
			</tei:titleStmt>
            <tei:publicationStmt>
				<tei:authority>University of Notre Dame</tei:authority>
				<tei:idno type="filename">stoa0279.stoa001.nd-dlc-1.xml</tei:idno>
				<tei:availability>
					<tei:licence target="https://creativecommons.org/licenses/by-nc-sa/4.0/">
						<tei:p>Available under a Creative Commons Attribution-NonCommercial-ShareAlike 4.0 (CC-BY-NC-SA 4.0) International License.</tei:p>
					</tei:licence>
				</tei:availability>
				<tei:date>2025</tei:date>
				<tei:publisher>University of Notre Dame</tei:publisher>
				<tei:pubPlace>Notre Dame, Indiana, United States of America</tei:pubPlace>
			</tei:publicationStmt>
			<tei:sourceDesc>
				<tei:biblStruct>
					<tei:monogr>
						<tei:author>
							<tei:persName>Theodosius II</tei:persName>
						</tei:author>
						<tei:title xml:lang="lat">Theodosiani libri XVI cum Constitutionibus Sirmondianis: et Leges novellae ad Theodosianum pertinentes / consilio et auctoritate Academiae litterarum regiae borussicae ediderunt Th. Mommsen et Paulus M.</tei:title>
						<tei:editor>
							<tei:persName>Mommsen, Theodor</tei:persName>
							<tei:persName>Meyer, Paul M.</tei:persName>
						</tei:editor>
						<tei:imprint>
                            <tei:pubPlace>Berlin</tei:pubPlace>
							<tei:publisher>Weidmann</tei:publisher>
							<tei:date>1905</tei:date>
						</tei:imprint>
					</tei:monogr>
                    <tei:ref target="https://babel.hathitrust.org/cgi/pt?id=coo.31924022080968&amp;seq=189">Hathitrust</tei:ref>
				</tei:biblStruct>
			</tei:sourceDesc>
		</tei:fileDesc>
		<tei:encodingDesc>
			<tei:editorialDecl>
				<tei:correction>
					<tei:p>Lace v. 0.6.22 copyright 2013-2021, Bruce Robertson, Dept. of Classics, Mount Allison University.</tei:p>
				</tei:correction>
			</tei:editorialDecl>
			<tei:p>The following text is encoded in accordance with EpiDoc standards and with the CTS/CITE Architecture</tei:p>
			<tei:refsDecl n="CTS">
				<tei:cRefPattern matchPattern="(\w+)" n="lines" replacementPattern="#xpath(/tei:TEI/tei:text/tei:body/tei:div/tei:div[@n='$1'])" />
			</tei:refsDecl>
		</tei:encodingDesc>
		<tei:profileDesc>
			<tei:langUsage>
				<tei:language ident="lat">Latin</tei:language>
			</tei:langUsage>
		</tei:profileDesc>
		<tei:revisionDesc>
			<tei:change when="2025-08-21" who="Stephen Bothwell">Initial markup of new file. Added metadata. Started cleaning textual noise.</tei:change>
            <tei:change when="2025-08-22" who="Stephen Bothwell">Finished cleaning special characters. Added headers. Fixed section order. Began fixing text order and page break locations.</tei:change>
			<tei:change when="2025-08-25" who="Stephen Bothwell">Finished fixing page break locations and continued text order fixes. Performed spelling correction pass.</tei:change>
			<tei:change when="2025-08-26" who="Stephen Bothwell">Finished text reordering pass.</tei:change>
		</tei:revisionDesc>
	</tei:teiHeader>
	<tei:text>
		<tei:body>
			<tei:div type="edition" xml:lang="lat" n="urn:cts:latinLit:stoa0279.stoa001.nd-dlc-2">
                <tei:head>LIBER LEGVM NOVELLARVM DIVI VALENTINIANI A.</tei:head>
				<tei:div type="textpart" subtype="1" n="1">
                    <tei:head><tei:pb facs="leges-novellae_0190" />I. DE INDVLGENTIIS RELIQVORVM.</tei:head>
					<tei:div type="textpart" subtype="2" n="1.1">
                        <tei:div type="textpart" subtype="3" n="1.1.0">
							<tei:p>IMPP. THEOD(OSIVS) ET VALENT(INIANVS) AA. FAVSTO P(RAEFECTO) P(RAETORI)O. Quaecumque de provincialium levamine conferri praesentium rerum condicio patitur, prona benignitate clementiae nostrae relaxat humanitas. Quid est enim vel iustitiae tam proximum vel nobis magis familiare, quam piam manum porrigere defessis et eorum quos regimus angustiis in tempore subvenire? Praesertim cum defectui publico praeceptisque serenitatis nostrae subiectorum certatim semper famulentur obsequia, cuius devotionis meritum, recentium pariter votorum sacra festivitas, velut sub cuiusdam muneris debitis, exigit, ut ad occasionem praestandi alacrius incitemur, Fauste p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="1.1.1">
							<tei:p>Unde inlustris et praecelsa magnitudo tua secundum saluberrimam suggestionem suam, quae proposito nostro placere gestiens cogitationes suas ad provinciarum remedia semper extendit, universis possessoribus hac pragmatici nostri auctoritate sciat esse consultum, ita ut, quidquid in reliquis superiorum temporum residere calculi publici ratio deprehenderit, in quartam usque indictionem per omnes provincias atque insulas Italiae, per Africam vero tertiae indictionis debita titulis fiscalibus eximantur. Quae cum nihil publico nomini proficiant, exhaustum tamen possessorem redimentemque semper indutias continuis dispendiis inquietant. Quod nunc omne et in perpetuum penitus remittentes nihil ex hac functione constituimus tabularia publica retinere omnisque recidivae calumniae aditus praestruentes praecipimus nihil exactoribus de praedictarum dumtaxat indictionum reliquis umquam, nihil licere iudicibus. DAT. VIII ID. IVL. RAVENNAE THEOD(OSIO) A. XVI ET FAVSTO V̅C̅. CONSS.</tei:p>
						</tei:div>
					</tei:div>
					<tei:div type="textpart" subtype="2" n="1.2">
						<tei:div type="textpart" subtype="3" n="1.2.0">
							<tei:p>IDEM AA. AD MAXIMVM II P(RAEFECTVM) P(RAETORI)O. Remissio tributorum pro vastitatis qualitate concessa redivivae devotionis fomitem subministrat: neque ingruentibus morbis revocari sanitas potest, nisi industriam suam medicina praestiterit, Maxime p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="1.2.1">
							<tei:p>Unde inlustris et praecelsa magnitudo tua pragmatici nostri tenere conperto sciat secundum suggestionem suam, quam tam possessoribus<tei:pb facs="leges-novellae_0191" />utilem quam fisci commodis adprobamus, Siculum possessorem cum circumiectis insulis barbaricae vastitatis intuitu de eo censu, qui praesentibus chartis tenetur, septimam partem tributis fiscalibus oportere dissolvere. Syracusanus vero Catinensis Aetnensis Lilybitanus Thermitanus Soluntinus . . . . . . . . .</tei:p>
						</tei:div>
					</tei:div>
					<tei:div type="textpart" subtype="2" n="1.3">
						<tei:div type="textpart" subtype="3" n="1.3.0">
							<tei:p>IDEM AA. CONSVLIBVS PRAETORIBVS TRIBVNIS PLEBIS SENATVI SVO SALVTEM DICVNT. Si vos liberique vestri valetis, bene est: nos exercitusque nostri valemus. Licet aliae occupationes extiterint, ultra differri non potuit: apud verecundam enim conscientiam mendacii genus est promissa tardare. Sciamus licet devotione possessorum fiscalia nulla vel parva deberi, tamen quod in huius discussionis officio et nullius et modici una eademque condicio est, evidenter exponimus, cur designatae necessitati placeat subveniri. Putabitur enim coniventia, nisi nostro studio corrigatur.</tei:p>
						</tei:div>
						<tei:div type="textpart" subtype="3" n="1.3.1">
							<tei:p>Quantum ad propositum nostrum adtinet, provincialibus undique volumus esse consultum et diversis fessos incommodis sufficientibus beneficiis adiuvare. Verum obstitit invida plerumque subreptio, quoniam iam non potest tantum, quantumlibet intenta, cogitatio providere, ut inprobis etiam latentes nocendi aditus obstruantur.</tei:p>
						</tei:div>
						<tei:div type="textpart" subtype="3" n="1.3.2">
							<tei:p>Discussores ad provincias non electi, sicut conperimus, sed ambientes ire dicuntur, quod, nobis et proceribus nostris aliarum sollicitudinum mole constrictis, efficere inveniunt otiosi. Hoc modo facultates possessorum miserabiliter conciderunt: et hinc maius incommodum, unde remedia debuere certa provenire. Ubi trepidam provinciam talis discussor adierit stipatus calumniarum ministris, superbit elatus inter obsequia sumptuosa, expetit adminicula provincialis officii, scholares etiam saepe coniungit, ut multiplicato et hominum numero et officiorum, quantum avaritiae libuerit, terror ex-<tei:pb facs="leges-novellae_0192" />torqueat. Prima sunt venientis exordia, ut proferat et revolvat super diversis numerosisque titulis terribiles iussiones: praetendit minutarum subputationum caligines inexplicabili obscuritate confusas, quae inter homines versutiarum nescios hoc amplius agunt, quo minus intellegi possunt. Securitates expetunt annorum serie et vetustate consumptas, quas servare nescit simplicitas et fiducia nihil debentis, Re vera enim aut, quoquomodo pereunt, quasi iusta contingit occasio depraedandi aut, si extant, redimendum est, ut ferantur accepto. Ita fit, ut apud inprobum rei arbitrum merito noceat chartula, cum perit, nihil proficiat non perisse. Innumerae deinde clades, saeva custodia, suspendiorum crudelitas et universa tormenta, quae interea, laetus et crudelitatis pertinax, egregius quaesitor expectat. Collega furtorum palatinus hortatur, instat adparitio turbulenta, urget inmitis executio militaris. Indignum facinus haec de civibus velut inter hostes pecuniae placitis, non adlegationum iustitia, non miseratione finiri. Tanta vexatio cum nihil umquam fisci utilitatibus prosit, tamen non desinit iterari quasi aliquid efficaciter gestum: vixdum uno e provincia decedente cum novis auctoritatibus alter excurrit. Si utilis publico esse non potuit qui ante perrexit, superfluum est ire alterum aeque provincialibus obfuturum.</tei:p>
						</tei:div>
						<tei:div type="textpart" subtype="3" n="1.3.3">
							<tei:p>Hunc nos, p(atres) c(onscripti), fomitem perniciosi ardoris extinguimus nec patimur ulterius ad exhaustorum interitum desaevire. Nobis perit deterior possessor effectus, nobis proficit non gravatus. Venduntur indutiae his qui non possunt esse solvendo, cum dilationis redemptio publicam magis adtenuet functionem. Amittit sine dubio fiscus, quod commodo suo exactor augmentat. Superiorum igitur, p(atres) c(onscripti), omnium temporum reliqua tam arcalium quam utriusque aerarii usque ad incipientem primam indictionem iubemus ad indulgentiam pertinere: nemo prorsus quaelibet usque ad designatum tempus transacta discutiat. Sola est numquam calumnianda securitas, quam aeternitas nostra concedit.</tei:p>
						</tei:div>
						<tei:div type="textpart" subtype="3" n="1.3.4">
							<tei:p>Licet hanc humanitatem cunctis ad quietem<tei:pb facs="leges-novellae_0193" />sciamus posse sufficere, tamen addimus, quo provisio nostra magis possit grata praestari: nemini deinceps licebit ad hoc negotium arbitrio unius iudicis adspirare. Utrum mitti debeat inspector, publicus tractatus ante deliberet sublimis viri parentis patriciique nostri nec non magnifici viri praefecti praetorio, qui communionis utilitate virtutum suarum magnitudinem nobiscum pervigiles et cogitant et tuentur: cum aulicis potestatibus pro sua moderatione disponant, si iusta necessitas cogit, qualis persona mittatur. Nihil inpudenter audebit, quem elegit talium virorum examinatus adsensus. Necesse est ab eo integritatis reverentiam custodiri, qui novit tot se custodes habere quot iudices.</tei:p>
						</tei:div>
						<tei:div type="textpart" subtype="3" n="1.3.5">
							<tei:p>Aliter pergenti ad provinciam et fortunarum et famae iubemus esse discrimen; revocetur publici timore periculi, quem occulta cupiditas festinare conpellit. Similis condicio manebit officium eius potestatis, quae discussorem mittere cupiens non fideliter suggesserit adtestatione gestorum formam mittendi quam statuimus debere servari.</tei:p>
						</tei:div>
						<tei:div type="textpart" subtype="3" n="1.3.6">
							<tei:p>Sardiniam ab hoc excipi placuit, quoniam apud nonnullos calliditate quadam maxima pars pecuniae resedit, quam exactam publicis oportuit erogationibus adplicari: cum satisfecerit, ad ipsam quoque beneficia nostra pervenient.</tei:p>
						</tei:div>
						<tei:div type="textpart" subtype="3" n="1.3.7">
							<tei:p>Inlustris viri comitis rei privatae insinuatio patefecit dudum nostram clementiam praecepisse intra Africam, sicut per alias provincias, adiectione quinquennii pretium distractorum praediorum ab emptoribus debere suppleri; palatinos super hac re olim directos necdum quid profecerint rettulisse. Quare nolumus hunc titulum interpretationi huiusce iussionis adiungi, ne sub occasione orationis accepta consumant. Dici enim reliqua non possunt, unde non residua pars, sed omnis quae sperari potest summa debetur. ET MANV DIVINA: OPTAMVS VOS FELICISSIMOS AC FLORENTISSI-<tei:pb facs="leges-novellae_0194" />MOS NOSTRIQVE AMANTISSIMOS PER MVLTOS ANNOS BENE VALERE, SANCTISSIMI ORDINIS P(ATRES) C(ONSCRIPTI). ET AD LATVS: DAT. III NON. MART. ROMAE D. N. VALENT(INIANO) A. VII ET AVIENO V̅C̅. CONSS. RECITATA IN SENATV PER V(IBVM) INL(VSTREM) PROCONSVLEM POSTVMIANVM PRID. ID. MART.</tei:p>
						</tei:div>
                        <tei:div type="textpart" subtype="3" n="1.3.INT">
							<tei:p>Haec lex interpretatione non indiget.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="2">
                    <tei:head>II. DE POSTVLANDO.</tei:head>
					<tei:div type="textpart" subtype="2" n="2.1">
						<tei:div type="textpart" subtype="3" n="2.1.0">
							<tei:p>Deficere constitutionem certe unam inde colligitur, quod Valentiniani tit. 1 incipit a constitutione data a. 438 Iul. 8, tit. 3 a constitutione a. 439 Aug. 28 et secundum ordinationes nouellarum requiritur his interposita constitutio medio tempore emissa.</tei:p>
						</tei:div>
					</tei:div>
					<tei:div type="textpart" subtype="2" n="2.2">
						<tei:div type="textpart" subtype="3" n="2.2.0">
							<tei:p>IMPP. THEOD(OSIVS) ET VALENT(NIANVS) AA. FAVSTO P(RAEFECTO) P(RAETORI)O. Gaudemus admodum haec nobis amplitudinis tuae insinuatione suggesta, quae nostris concordare iudiciis privilegia dudum causidicis delata testantur, quorum ut merita maior beneficiorum nostrorum cumulus augeret, etiam novis insuper amplificamus indulgentiis. Quo enim impares honore credamus eos, quorum vitam et eloquentiam per tot officii huiusce annos non solum privatorum, verum etiam publicorum iudiciorum explorat auctoritas, Fauste p(arens) k(arissime) a(tque) a(mantissime)?</tei:p>
						</tei:div>
                        <tei:div type="textpart" subtype="3" n="2.2.1">
							<tei:p>Inlustris igitur et praecelsa magnificentia tua laudabilium suggestionum suarum contemplatione hoc a nobis in admittendis retinendis honorandisque causidicis edictali lege noverit constitutum, ut in eo, qui se causidicorum numero optat adiungi, inprimis studia requirantur mores natales vel si perfunctus est muneribus, quibus patriae suae nascendi generositas debet esse munifica, neque per calumniam neque perfunctoria examinatione. Neque enim oportet eos, quos<tei:pb facs="leges-novellae_0195" />semel adsciveris in seminarium dignitatum, non ita ad omnia esse defaecatos, ut idcirco digni universis honoribus habeantur, quod advocati esse meruerunt.</tei:p>
						</tei:div>
						<tei:div type="textpart" subtype="3" n="2.2.2">
							<tei:p>Quibus ad agendum viginti annos, non ut adpropinquare vicesimum, sed ut explere fas sit, legis huius auctoritate decernimus; in provincialibus vero foris si sedecim aut eo amplius numero advocati sint, unum ex his, qui in agendo annorum numero praestat, ad praetorianum forum, si hoc praefectura iubeat, avocari atque omnes sive utriusque praetorianae sive unae praefecturae causidicos expleto vicesimo vel ad alium vitae cursum maturius transeuntes quinto decimo advocationis anno vicariae dignitatis potestatem posse obtinere, ita ut in salutationibus nostris, in conventibus publicis omnibus, qui post se vicariae potestatem adepti erunt, merito praeponantur. Neque enim perpetiendum putamus huiusmodi dignitatem in his, qui advocatione functi sunt, imaginariam aut vacantivam videri, cum eam non gratiae singulorum, sed ipsi ordini et professioni iudicia nostra restituant, quamvis tam magno, tam necessario et tam sancto officio si servetur reverentia litterarum, etiam hoc parvum esse videatur, nisi illis salvum esset sperare cum omnibus, quod optimus quisque ac sibi bene conscius de nostris iudiciis non frustra debet optare.</tei:p>
						</tei:div>
                        <tei:div type="textpart" subtype="3" n="2.2.3">
							<tei:p>Neque enim tali fine meritum professionis artamus aut futurae spei intercludimus viam, qui praeterita interim remuneramus. Nam ut nullis civilium officiorum oneribus aut exactionibus aut operibus publicis ad suggestiones numerariorum vel ad praeceptum sacrae nostrae huiusmodi hominum, emeritum si quis per supra memoratos annos in quolibet praetoriano sive urbano foro studium probatae defensionis inpendit, post diutinum laborem sollicitetur quies, providebit amplissimae praefecturae debita et iusta commotio, quae triginta librarum auri condemnationem ab officiis provincialibus vel suo ilico iubebit exposci, si quemquam ex his, qui praedicta observatione causis patrocinia praestiterunt, ad huiuscemodi iniuriam suggerendum esse crediderint.</tei:p>
						</tei:div>
						<tei:div type="textpart" subtype="3" n="2.2.4">
							<tei:p>His hoc etiam litteratae militiae contemplatione praestamus, ut, si in familia fuerint constituti, quidquid quolibet titulo positi in advocatione quaesiverint, tamquam peculium castrense defendant, ne praemium laboris alieni aut in alios transferat aut sibi vindicet patrum potestas.</tei:p>
						</tei:div>
						<tei:div type="textpart" subtype="3" n="2.2.5">
							<tei:p>Hanc autem legem edictis amplitudinis tuae omnibus iudicibus ac provinciis facias innotescere. PROP(OSITA) ID. AVG. ROMAE IN FORO TRAIANI DIOSCORO V̅C̅. CONS.</tei:p>
						</tei:div>
					</tei:div>
					<tei:div type="textpart" subtype="2" n="2.3">
						<tei:div type="textpart" subtype="3" n="2.3.0">
							<tei:p>IDEM AA. ALBINO II P(RAEFECTO) P(RAETORI)O ILLYRICI ITALIAE ET AFRICAE. Ex adfectu publico convenit eorum necessitatibus subvenire, qui fatales miserias inciderunt: imperatoriae si quidem laudis est aliqua decreta mollire, quando vis maior inopinatae cladis<tei:pb facs="leges-novellae_0196" />ferale generarit incommodum, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="2.3.1">
							<tei:p>Unde inlustris et praecelsa magnificentia tua pragmatici nostri tenore conperto sciat Afros, qui infortuniis hostilis cladis expulsi eiectique fortunis omnibus spem sui actus et conversationis solitae perdiderunt et imbuti studiis litterarum causas agere destinarunt sive agere iam coeperunt, apud omnes iudices his advocationis copiam remoto legis vinculo esse permissam, ut aerumnas, in quibus nunc sunt, tali possint remedio sublevare, praeter praetorianam togam forumque urbanum, in quo agendorum negotiorum licentiam tribus pietas nostra permisit. Nec enim non eos oportet studiis favorabilibus adiuvari, quibus hoc solum remansit, quod sibi non potuit vindicare captivitas. DAT. XVI. KAL. SEPT. RAVENNAE MAXIMO II ET PATERIO V̅V̅. C̅C̅. CONSS.</tei:p>
						</tei:div>
					</tei:div>
					<tei:div type="textpart" subtype="2" n="2.4">
						<tei:div type="textpart" subtype="3" n="2.4.0">
							<tei:p>IMPP. VALENT(INIANVS) ET MARC(IANVS) AA. STORACIO P(RAEFECTO) P(RAETORI)O. Multarum . . . . . in sanciendis legibus non solum sibi vindicat, verum etiam temporis ratio persuadet, non quod praeceptorum diversitas placeat, sed quod eventuum qualitas pensius facit esse iudicium et firmius constituto robur est, quoties priori sententiae magis magisque probata succedit. Dudum laxata lex exceptis inlustribus foris ceteris ac provincialibus perpetuitatem concesserat actionis. Sed nunc adcrescente pube et litterariae indolis iuventute aditi exoratique sumus, ne sub aliorum perpetuitate succedentium studiorum fervor evanescat. Quis enim se ei officio novus professor inserat, quod veteranus insederit, ut non sit tam auctor quam observator alterius? Et quia haec, quae ab homine caduca sunt, fiunt subrogatione perpetua, ne interdicentibus studiis ipsa pariter officia conquiescant, hac generali constitutione decernimus universa fora, tam inlustrium praefectorum praetorio ac praefecti urbi quam reliqua omnia, — — — — — — — Storaci p(arens) k(arissime) a(tque) a(mantissime). Inlustris et praecelsa magnificentia tua lege salubriter constituta edictis propriis in universorum faciet pervenire notitiam, ut, quid erga servanda advocatorum tempora dispositio iusta praefixerit, et agnoscere valeant et servare contendant. DAT. V KAL. NOV. ROM(AE) AETIO ET STVDIO CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="3">
                    <tei:head><tei:pb facs="leges-novellae_0197" />III. DE SVCCESSIONIBVS CVRIALIVM QVI AD CLERICATVM TRANSIERVNT.</tei:head>
					<tei:div type="textpart" subtype="2" n="3.1">
                        <tei:div type="textpart" subtype="3" n="3.1.0">
							<tei:p>IMPP. THEOD(OSIVS) ET VALENT(INIANVS) AA. AD MAXIMVM II. P(RAEFECTVM) P(RAETORI)O. In augendo statu urbium singularum servata catholicae religionis veneratione tam praecedentia veterum parentumque nostrorum statuta renovamus quam nostris legibus observanda decernimus, ne passim inminutione municipum, cum numerositas ex abundanti clericatus augetur, publica damna generentur. Non dubium est enim, cum non expletis muniis ad obsequium venerabilis ministerii curialis admittitur, relisum in paucos publicae functionis onus nequaquam posse tolerari et rursum migrantibus patrimoniis curialium ad personas, quae functionibus municipalibus non tenentur, propriam civitatis nutare substantiam.</tei:p>
						</tei:div>
						<tei:div type="textpart" subtype="3" n="3.1.1">
							<tei:p>Propterea praesenti lege decernimus, ut quisque ante huius sanctionis diem suscepit clericatus officium non expletis urbis propriae muniis ac muneribus, in ea quidem quam meruit religionis observatione perduret, sed omnia per suffectum tam personalia quam patrimonii onera cogatur agnoscere. Facultates suas pro virili portione singulis filiis dividat sibimet simili parte servata; quod si filios non habuerit, duas partes facultatum suarum praeter ullam alienationis fraudem propinquis ad curiam pertinentibus tradat — qui si defuerint, easdem octo uncias ordini proprio proficere debere censemus, quoniam non minor est adfectio patriae quam parentum —; tertiam sane propriae substantiae servaturus.</tei:p>
						</tei:div>
						<tei:div type="textpart" subtype="3" n="3.1.2">
							<tei:p>Qui vero redditis patriae muneribus dudum ad officium clericatus accessit, filiis, quos sibi procul dubio curia vindicat, facultatum suarum, sicut iam diximus, virilem singulis portionem tradere non moretur. Qui si filios non habuerit, ea, quae superius de patrimonii distributione talis personae constituta sunt, observare cogetur. Decet enim eum, qui sacrosanctis desiderat inhaerere mysteriis, fide magis divitem quam facultatibus adprobari.</tei:p>
						</tei:div>
						<tei:div type="textpart" subtype="3" n="3.1.3">
							<tei:p>In futurum vero ad ecclesiastica ministeria curialem suscipi praesenti lege prohibemus, ut fiscales necessitates numerositate municipum facilius inpleantur. Si quis sane ad clericatus obsequium etiam contra legum vetita animi devotione properaverit, si propriae non conpleverit onera civitatis, universa per suffectum reddere conpellitur: simili legis observatione facultates suas, sicut supra scriptum est, aut cum filiis aut cum propinquis aut cum patria divisurus. Quod si expletis muniis sacrosanctae religionis fuerit ministerio coniunctus, facultates suas viritim filiis distribuere per iudicem mox cogetur, sibimet virilem portionem inter liberos servaturus. Qui si liberos non habuerit, duas partes patrimonii sui propinquis, qui tamen curialitatis oneribus obnoxii sunt, absque ullo inminutionis commento, sicut superius dictum est, sciat protinus conferendas, omnibus in medium deductis, quae post honorem clericatus in fraudem legis <tei:pb facs="leges-novellae_0198" />alienanda esse crediderit: tertiam cui voluerit proprio dispensaturus arbitrio. Quae nostram serenitatem temperasse humanitatis intuitu vetera legum constituta testantur, quibus omne patrimonium cedere ordini proprio curialis praeceptus est, quoties ad ministerium clericatus eligitur.</tei:p>
						</tei:div>
						<tei:div type="textpart" subtype="3" n="3.1.4">
							<tei:p>Illam quoque partem dispositio nostra non praeterit, ut, quisquis civis vel incola deinceps in nullo obnoxius, cuius tamen substantia trecentorum solidorum non exuperet quantitatem, fuerit repertus, habeat adipiscendi clericatus liberam facultatem. Eum vero, cuius patrimonium maiore quam definivimus aestimatione censebitur, liceat curiae secundum vetera statuta sociari, exceptis his qui sacris scriniis nostris et agentum in rebus scholae militant et aliis qui continuatae militiae observatione desudant, ut multis provisionum generibus ordinum numerus suppleatur nec tamen desint ministri venerandae religionis obsequiis, Maxime p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="3.1.5">
							<tei:p>Inlustris et praecelsa magnitudo tua huius legis saluberrima constituta sub edictorum promulgatione faciet in omnium notitiam pervenire, ut sacrilegii reatus involvat ac viginti librarum auri multa percellat quem non oboedisse claruerit edictalibus constitutis. DAT. V KAL. SEPT. RAV(ENNAE) THEOD(OSIO) A. XVII ET FESTO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="4">
                    <tei:head>IIII. IN DAMNVM PVBLICVM ELICITVM NON VALERE RESCRIPTVM NEC SPECIALIA BENEFICIA GENERALIBVS PRAEFERENDA.</tei:head>
					<tei:div type="textpart" subtype="2" n="4.1">
						<tei:div type="textpart" subtype="3" n="4.1.0">
							<tei:p>IMPP. THEOD(OSIVS) ET VALENT(INIANVS) AA. MAXIMO II P(RAEFECTO) P(RAETORI)O. Usu rerum frequenter agnovimus specialibus beneficiis generalem devotionem gravari recidente in reliquos tributorum sarcina, quae singulis quibusque subducitur, Maxime p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="4.1.1">
							<tei:p>Et ideo inlustris et praecelsa magnitudo tua pragmatici nostri secuta decretum sciat secundum suggestionem suam, manentibus his, quae dudum de removendis specialibus beneficiis censuimus, omnia, quae specialiter contra vetitum impetrata sunt, non valere et functionem publicam aequaliter ab omnibus oportere cognosci, ut et quod in commune statutum salubriter fuit esse perseveret nec denuo in haec ambitus redeat, quae iterata praeceptione removimus. DAT. VIIII KAL. FEB. ROMAE VALENT(INIANO) A. V ET ANATOLIO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="5">
                    <tei:head><tei:pb facs="leges-novellae_0199" />V. DE PANTAPOLIS AD VRBEM ROMAM REVOCANDIS ET QVI A TIRONVM PRAEBITIONE EXCVSENTVR.</tei:head>
					<tei:div type="textpart" subtype="2" n="5.1">
						<tei:div type="textpart" subtype="3" n="5.1.0">
							<tei:p>IMPP. THEOD(OSIVS) ET VALENT(INIANVS) AA. AD POPVLVM. Urbis Romae, quam merito caput nostri veneramur imperii, in tantum nos cura non deserit, ut quieti eius atque abundantiae modis omnibus consulamus. Graecos itaque negotiatores, quos pantapolas dicunt, in quibus manifestum est maximam inesse multitudinem magnamque in emendis vendendisque mercibus diligentiam, ulterius non patimur sacrae urbis habitatione secludi, licet eos dissensio et maxima invidia tabernariorum quam venerabilis urbis Romae utilitas a negotiatione submoverit.</tei:p>
						</tei:div>
						<tei:div type="textpart" subtype="3" n="5.1.1">
							<tei:p>Idcirco hoc edicto singuli universique cognoscant pantapolis ad urbem Romam redeundi negotiandique licentiam restitutam, ut cura pervigili ubertas populo ministretur et in rebus suspectis a maiore multitudine civitas possit habitari, ita ut, si quis statuta pretia non servaverit, in eum pro qualitate facti vindicta procedat nec ob unius aut alterius delictum omne corpus liceat excludi. Ita enim cura multorum nec abundantia deerit et profutura civitati augebitur multitudo.</tei:p>
						</tei:div>
						<tei:div type="textpart" subtype="3" n="5.1.2">
							<tei:p>Ex illa sane parte totam sollicitudinem omnemque formidinem vestris animis censuimus auferendam, ut huius edicti serie cognoscat universitas nullum de Romanis civibus, nullum de corporatis ad militiam esse cogendum, sed tantum ad murorum portarumque custodiam, quoties usus exegerit, inlustris viri praefecti urbis dispositionibus ab omnibus obsequendum.</tei:p>
						</tei:div>
						<tei:div type="textpart" subtype="3" n="5.1.3">
							<tei:p>Cuius ordinatio etiam in muris, turribus et portis quae sunt labefactata restituet, ita ut a reparatione murorum vel omnium, quae supra dicta sunt, nullus penitus excusetur.</tei:p>
						</tei:div>
						<tei:div type="textpart" subtype="3" n="5.1.4">
							<tei:p>Illud quoque pro tuendo statu venerandae urbis decernimus, ut a conlatione tironum et ab exsolvendis septem solidis per millenas nuper indictis cespes formensis, arensis, calcarius et vecturarius habeatur inmunis, ut promptius devotionem solitae functionis agnoscant. DAT. V NON. MART. ROM(AE) VALENT(INIANO) A. V ET ANATOLIO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="6">
                    <tei:head><tei:pb facs="leges-novellae_0200" />VI. DE TIRONIBVS ET DE OCCVLTATORIBVS DESERTORVM.</tei:head>
					<tei:div type="textpart" subtype="2" n="6.1">
						<tei:div type="textpart" subtype="3" n="6.1.0">
							<tei:p>IMPP. THEOD(OSIVS) ET VALENT(INIANVS) AA. SIGISVVLDO COMITI ET MAGISTRO VTRIVSQVE MILITIAE. Frequentare saepius constituta temeritas plectenda conpellit, ut inexcusabilis culpa sit, quam etiam recens prohibitio non emendat. Nulli enim concedi fas est, si toties vetita, nunc quoque severius interdicta temptaverit.</tei:p>
						</tei:div>
						<tei:div type="textpart" subtype="3" n="6.1.1">
							<tei:p>Reparandi feliciter exercitus cura conferre debere tirones possessorem censuimus. Ne qui tamen damni publici abusus occasione lucrum capere se credat de fiscali dispendio, si personam semel insignitam militari titulo ruris colendi causa vel negotiationis exercendae gratia aut cuiuslibet ministerii occasione detentet, Sigisvulde p(arens) k(arissime) a(tque) a(mantissime), idcirco inlustris et praecelsa magnitudo tua hac nos sciat edictali lege iussisse, quisque de tironibus aliquem nec non prioris militiae virum proprios numeros et signa deserentem rustico urbanove praedio crediderit occultandum, et ipsum restituat quem celavit et tres alios aptos militiae poenae nomine cogatur inferre; colonus conductor actorve loci, si id aetatis sit, ut stipendia ferre possit, militiae protinus adgregetur. Quod si nesciente domino desertor in cuiuslibet aedibus latuerit, colonum conductorem actoremve, qui id scierit, capitali supplicio esse feriendos.</tei:p>
						</tei:div>
						<tei:div type="textpart" subtype="3" n="6.1.2">
							<tei:p>Verumtamen ne occasionem calumniae dedisse videamur, si temporaliter habitandi causa miles vel tiro cuiuslibet praedium forte accesserit, id servata moderatione censemus, ut intra tricesimum diem, postquam in eodem loco esse coeperit, correptum is, quem superior legis poena constringit, ad civitatem quamque proximam deducat, officio publico ac primoribus civitatis tradat sub confectione gestorum ad provinciae moderatorem protinus perducendum, ut eius cura ad signa propria reducatur et poenis conpetentibus subiugetur.</tei:p>
						</tei:div>
						<tei:div type="textpart" subtype="3" n="6.1.3">
							<tei:p>Iudicem sane, si coniventiam in his exsequendis neglegentiamve praestiterit, decem libras auri eiusque officium similem quantitatem poenae nomine fisco iubemus exsolvere.</tei:p>
						</tei:div>
						<tei:div type="textpart" subtype="3" n="6.1.4">
							<tei:p>Quam legem ne quis se ignorasse confingat, per omnes provinciarum civitates edictis sollemnibus divulgabit. DAT. XIII KAL. APR. ROM(AE) VALENT(INIANO) A. V ET ANATOLIO V̅C̅. CONSS.</tei:p>
						</tei:div>
					</tei:div>
					<tei:div type="textpart" subtype="2" n="6.2">
                        <tei:div type="textpart" subtype="3" n="6.2.0">
							<tei:p><tei:pb facs="leges-novellae_0201" />IDEM AA. AD QVADRATIANVM P(RAEFECTVM) P(RAETORI)O. Dispositionem cunctis salubriter profuturam certatim debet omnium praevenire devotio. Quid enim magis professis est desideriis expetendum, quam ut adiectis viribus per dilectum roboris militaris Romanus augeatur exercitus, Quadratiane p(arens) k(arissime) a(tque) a(mantissime)?</tei:p>
						</tei:div>
						<tei:div type="textpart" subtype="3" n="6.2.1">
							<tei:p>Unde inlustris magnitudo tua pragmatici nostri tenore conperto sciat secundum pragmatici prioris tenorem, quod de dilectu novo agitando datum est, senatores vel universum possessorem oportere a se conveniri, ut actores vel conductores suos sine ulla tam necessariae rei dissimulatione his repraesentandos noverint, quibus per suburbicarias provincias tironum congregandorum munus iniunximus, quo facilius ad effectum publicae utilitatis valeat perveniri.</tei:p>
						</tei:div>
						<tei:div type="textpart" subtype="3" n="6.2.2">
							<tei:p>Quisque vero conventus ad eos, qui id exsequuntur, deducere gubernatores agrorum suorum aliqua cunctatione distulerit, cognoscat se decem libris auri multandum et tirones eius numeri, qui deprehensus fuerit, nihilominus traditurum. Aversum quippe animum a communi defensionis studio iure talis severitas insequitur. Superest igitur, ut nullius animus retardet iniuncta, quia, quisquis in hac parte cessaverit, sese quodammodo confitetur non esse Romanum. DAT. VIII KAL. IVN. RAV(ENNAE) MAXIMO II ET PATERIO V̅V̅. C̅C̅. CONSS.</tei:p>
						</tei:div>
					</tei:div>
					<tei:div type="textpart" subtype="2" n="6.3">
						<tei:div type="textpart" subtype="3" n="6.3.0">
							<tei:p>IDEM AA. ISIODORO COMITI. Cogit diversarum rerum necessitas et quidem pro utilitate communi, ut suggestio sublimitatis tuae provida nimis pro qualitate temporis esse videatur. Parvo etenim unusquisque contempto sperare debet securitatem futuri. Nec enim grave esse credimus oneris contemplatione quod deposcitur, isiodore fr(ater) a(mantissime).</tei:p>
						</tei:div>
						<tei:div type="textpart" subtype="3" n="6.3.1">
							<tei:p>Unde inlustris auctoritas tua sciat secundum suggestionem suam pragmatici auctoritate firmatam hoc nos praesenti tantum tempore censuisse propter inminentium expensarum necessitatem, quibus sufficere aerarii nostri vires nequeunt, id quod conferentes plurimos non gravet et nos parte aliqua valeat adiuvare. Idcirco inlustres vacantes per omnes nostras provincias constitutos ternos tirones in adaeratione debere persolvere: comites quoque consistorianos vel primi ordinis nec non tribunos et notarios, sed et eos, qui administrationes ordinarias in provinciis gubernarunt, dare singulos oportere: tribunos vero vacantes sive comites secundi vel tertii ordinis omnesque clarissimos tertiam partem tironis agnoscere, ita ut unius tironis pretium triginta solidis taxetur, exceptis Afris, qui hostili necessitate sedibus suis nuper expulsi sunt: pro excubiis autem praesentibus viginti consistorianos comites, triginta notarios inmunes esse debere. Gaudere<tei:pb facs="leges-novellae_0202" />enim debent, quos labor suus et desudatae vigiliae probabili ratione commendant. DAT. PRID. ID. IVL. RAVENNAE THEOD(OSIO) A. XVIII ET ALBINO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="7">
                    <tei:head>VII. DE PALATINIS.</tei:head>
					<tei:div type="textpart" subtype="2" n="7.1">
						<tei:div type="textpart" subtype="3" n="7.1.0">
							<tei:p>IMPP. THEOD(OSIVS) ET VALENT(INIANVS) AA. AD MAXIMVM II P(RAEFECTVM) P(RAETORI)O. Palatinae exactionis enormitas deducta saepius in querellam necessitatem nobis formandae sanctionis inposuit, cuius obstinatio quae refugere debuit augere contendit, ad hoc praeteritae inpunitatis praesumptione decepta, ut continuato scelere graviores aculeos severitatis incurrerit. Unde magnificentiae tuae suggestionem numerosis administrationibus et virtutibus congruentem libenter accipimus, quae possessoribus et negotiatoribus consuli generaliter postulavit, quorum brevi devotio concidisset, si, quantum fisco inferendum est, aut tantum aut amplius exigendum sibi avaritia vindicaret, non dissimulandam obiectionem nostris saeculis generans, cum devotum publico privatis utilitatibus dispendia profutura comitantur.</tei:p>
						</tei:div>
						<tei:div type="textpart" subtype="3" n="7.1.1">
							<tei:p>Quapropter sublimis excellentiae tuae saluberrimam suggestionem secuti veneranda in aevum lege sancimus, ne quisquam palatinorum superindicti vel aurariae ceterasque ad utrumque aerarium pertinentes exigens functiones ultra summam traditis sibi iuxta praesentem censum de scrinio brevibus conprehensam commodi nomine accipiendum aliquid noverit aut petendum, cessantibus causarum titulorumque instructionibus fictis . . . . . , quos odio calumniarum cessare praecipimus et quos non in usum publicum, sed in aviditatis exemplum calliditas conpulsorum minatur, sacrilegii percellendis reatu, proscriptionis etiam supplicioque dedendis, cum huiusmodi usurpationem probatio confutarit.</tei:p>
						</tei:div>
						<tei:div type="textpart" subtype="3" n="7.1.2">
							<tei:p>Quam examinationem atque vindictam si aditi inl(ustr)es viri comites utriusque aerarii fortasse neglexerint, amplitudinem tuam nobis oportet suggerere, ut neglectas iustissimas provincialium querimonias vindicemus.</tei:p>
						</tei:div>
						<tei:div type="textpart" subtype="3" n="7.1.3">
							<tei:p>Tantum autem nos licentia huius cupiditatis offendit, ut inveteratam usurpationem resecare cupientes moderatores provinciarum rapinis ire obviam censeamus et ad magnitudinem tuam sine ullo metu suae condemnationis referre.</tei:p>
						</tei:div>
						<tei:div type="textpart" subtype="3" n="7.1.4">
							<tei:p>Praeterea cunctis excusationibus aditus obstruentes, quibus agenda necessario aliquoties negleguntur, hoc constituto nostro adicimus, ut inl(ustr)es viri utriusque aerarii comites a condemnationibus iudicum et<tei:pb facs="leges-novellae_0203" />curialium noverint abstinendum, delicta eorum vel dissimulationem tam clementiae nostrae quam sedi tuae amplitudinis cum extiterint ingerentes, quo praedictae sedis tuae tum secuta correptio praesentia resecet, futura conponat. Quam rem vetustatis et disciplinae publicae amore decernimus, Maxime p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="7.1.5">
							<tei:p>Inlustris igitur et praecelsa magnitudo tua edictalem legem et functionibus publicis iugiter profuturam programmate suo in cunctorum provincialium iubebit ire notitiam, ut agnoscat universitas nostro saeculo inprobis ausibus nil licere. DAT. PRID. NON. IVN. RAV(ENNAE) VALENT(INIANO) A. V ET ANATOLIO V̅C̅. CONSS.</tei:p>
						</tei:div>
					</tei:div>
					<tei:div type="textpart" subtype="2" n="7.2">
						<tei:div type="textpart" subtype="3" n="7.2.0">
							<tei:p>IDEM AA. PATERIO P(RAEFECTO) P(RAETORI)O. Cum pietas nostra ad provincialium quietem tuendam, simul ad avaritiam palatinorum, quae causa nuper fuerat ferendae legis, arcendam remedia quaereret, data nuper lege censuerat, ut inlustres viri sacri ac privati aerarii comites facultatem condemnandorum iudicum non haberent, similiter a desidia ordinum multanda se eorum severitas abstineret.</tei:p>
						</tei:div>
						<tei:div type="textpart" subtype="3" n="7.2.1">
							<tei:p>Sed quia nunc suggestio magnitudinis tuae indecorum hoc inlustribus viris et inefficax publicis necessitatibus explicandis provisione necessariae suggestionis insinuat et experiendo cognovimus nec satis prodesse id possessorum commodis et plurimum consuetis aerarii exactionibus obfuisse, abrogata lege, quam prius super his rebus observari statuimus, ius omne ad praedictos inl(ustre)s viros, quod longo tempore iam tenebant, inlibata pristinae censurae auctoritate revocamus, ne qua illis morae aut neglegentiae excusatio de expensarum destitutione tribuatur, quibus non solum multandorum iudicum, sed et curialium — segnitiem condemnari et a rationalibus licet — auferebatur facultas.</tei:p>
						</tei:div>
						<tei:div type="textpart" subtype="3" n="7.2.2">
							<tei:p>Et tamen sub hoc praecepto nullum possessorum seu curialium palatinorum mancipamus aviditati. De quorum fraudibus si quae extiterint aut si modum veri census sub occasione titulorum ad se pertinentium supergressi fuerint et aliquid commenticium praeter id, quod explorata fides chartarum continet, studio depraedationis invenerint, iubemus gravatis patere accusandi eos liberam facultatem, sed ita, ut ad proprios iudices laesorum querella perveniat hisque solis in eorum commissa permittatur inquirere, de quorum factis, si qua in reprehensionem venient, non modo praesentium querellis, sed et absentium relationibus instruentur.</tei:p>
						</tei:div>
						<tei:div type="textpart" subtype="3" n="7.2.3">
							<tei:p>Sane si quid est, quod vindictae censuram exigit acrioris, erit inlustribus viris palatinorum iudicibus consulendae serenitatis nostrae copia, ut genus ultionis<tei:pb facs="leges-novellae_0204" />agnoscant, sed de his dumtaxat criminibus, quae contra ius stimulo inlicitae cupiditatis admiserint, Pateri p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="7.2.4">
							<tei:p>Inlustris igitur et praecelsa magnitudo tua hanc omnibus innotescere sanctionem iubebit remotaque ea, quae de his ordinem solitum commutaverat, huic legi, quam nunc statuimus, perpetuo valiturae sciet robur inpositum, quippe moderatione tali et status provincialium inviolatus manebit et decus potestatis suae ad genuinos iudices revertetur. DAT. V KAL. OCT. SPOLETIO DIOSCORO ET EVDOXIO V̅V̅. C̅C̅. CONSS.</tei:p>
						</tei:div>
					</tei:div>
					<tei:div type="textpart" subtype="2" n="7.3">
						<tei:div type="textpart" subtype="3" n="7.3.0">
							<tei:p>IDEM AA. FLORIANO C(OMITI) S(ACRARVM) L(ARGITIONVM). Aequum est serenitatem nostram provida oraculi nostri constitutione sancire, ne aut inpune quemquam temerario contemptu, deserta officii sui militia, licuerit segnis otii elegisse desidiam, aut in posterum proposita interminatione cavere, ne quis audeat inconsulto iudicis sui testimonio militiae sacramenta deponere, Floriane f(rater) a(mantissime).</tei:p>
						</tei:div>
						<tei:div type="textpart" subtype="3" n="7.3.1">
							<tei:p>Unde inlustris auctoritas tua pragmatici nostri secuta praeceptum sciat secundum suggestionem suam palatinos omnes sacrarum largitionum, qui stipendiis non peractis sine testimonio vel auctoritate praesulis sui ad ecclesiastica obsequia aut ad aliam transiere militiam, nomine clericorum et privilegio cinguli superioris exutos palatino officio ac militiae, quam contumaciter reliquerunt, protinus esse reddendos: atque hoc circa universos oportere servari, quos intra triennium post militiae commutationem pragmatica huius sanctionis forma reppererit, ceteris vero non movendam penitus quaestionem, qui prolixioribus temporum spatiis muniuntur:</tei:p>
						</tei:div>
						<tei:div type="textpart" subtype="3" n="7.3.2">
							<tei:p>hac in futurum praeceptione servata, ne cui liceat sine iussu et testimonio praesidentis vel deserere vel commutare militiam; provinciarum iudices esse cogendos, ut tabularios largitionalium titulorum ad amplitudinis tuae sedem cum ratiociniis instructionibusque transmittant noverintque in procurandis exactionibus legibus se teneri. Dubium enim non est eum fore et nobis et legibus nostris obnoxium, quisquis maiestatis nostrae praecepta lentaverit. DAT. VII KAL. MAI. ROMAE CALEPIO V̅C̅. CONS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="8">
                    <tei:head><tei:pb facs="leges-novellae_0205" />VIII. DE INVASORIBVS.</tei:head>
					<tei:div type="textpart" subtype="2" n="8.1">
						<tei:div type="textpart" subtype="3" n="8.1.0">
							<tei:p>IMPP. THEOD(OSIVS) ET VALENT(INIANVS) AA. PIERIO P(RAEFECTO) V(RBI). Si divalium sanctionum nulla pervasores poena percelleret, nostris procul dubio remediis esset temeritas persequenda, ne alieni iuris usurpator praesumptionis suae fructu inpune potiatur, cum ea, quae disceptationis examinatione decursa possent recuperari legibus possidenti, festino cupiditatis ardore pervaserit.</tei:p>
						</tei:div>
						<tei:div type="textpart" subtype="3" n="8.1.1">
							<tei:p>Movet siquidem serenitatem nostram viri inlustris Auxiliaris tam iusta quam vindicanda conquestio, cuius querellis et subiectorum series fidem tribuit et magna adsertio virtutum multis perennitati nostrae administrationibus conprobata: qui se domus suae possessione intra urbem venerabilem positae nullius litis actione pulsatum per inlustrem virum Apollodorum patefecit esse depulsum, absentiae videlicet suae occasione captata, dum, si qua precatio fuisset in causa, non parvis temporibus Romae in eadem domo consistens a memorato inl(ustr)i viro actione proposita potuerit conveniri. Quando, hoc quod in praedicto viro inlustri non perspicimus observatum, possessorum praetermissa conventio est? quando dominis non sunt denuntiata litigia et de cognito potius negotio expectata sententia? aut quae patrimoniorum potest esse securitas, si toties insidietur invasor, quoties possessores esse contingit absentes?</tei:p>
						</tei:div>
						<tei:div type="textpart" subtype="3" n="8.1.2">
							<tei:p>Verum quia inlicitis ausibus videmus quae sunt pro possessorum quiete salubriter constituta calcari et frequenter pro multorum negotiis specialis querella commonuit omnibus profutura decerni, merito praecedentia inclitorum principum parentumque nostrorum statuta renovamus. Idcirco mansura in aevum lege sancimus, ut, quisquis inconvento domino, non expectata vel adversus praesentem vel in contumacem definitiva sententia, possessorem de praedio rustico urbanove depulerit, possessione protinus restituta causae totius, sicut dudum constitutum est, amissione multatus aestimationem rei occupatae mox cogatur inferre: hoc etiam coniuncto, ut, si iudex in huiusmodi negotiis hanc putaverit sanctionem nostram dissimulandam ac non in executionem mittendam esse sententiam, quae de inferenda aestimatione prolata est, iustitia ipsa statutam taxationem, cum fuerit accepto successore privatus, exsolvat.</tei:p>
						</tei:div>
						<tei:div type="textpart" subtype="3" n="8.1.3">
							<tei:p>In praesenti vero causa v(iro) inl(ustri) Auxiliari domum restitui iubemus invasam, omni, si qua viro inl(ustri) Apollodoro conpetere potuerat, actione consumpta, qui, quod legibus debuerat postulare, inconvento possessore<tei:pb facs="leges-novellae_0206" />pervasit. Quem ulterius prosequi lites causasque non patimur earum rerum, quas aliis possidentibus non debuit occupare, quique debet in acceptum referre, quod si aestimationem rei de qua agitur nostrae pietatis humanitate concedimus, quae potuit multiplicium legum securitate deposci.</tei:p>
						</tei:div>
						<tei:div type="textpart" subtype="3" n="8.1.4">
							<tei:p>Eas vero mulieres, quas aut vendendo litigium aut invasionis participando temeritatem constat negotium non habere, ne qua instaurandi litigii quaeratur occasio, omni actione privamus: non praeiudicantibus contractibus, si quos occupatores fortasse cum quibuscumque personis de eadem domo in praeiudicium domini inire voluerunt, quoniam res pervasa in alium transferri iure non potuit.</tei:p>
						</tei:div>
						<tei:div type="textpart" subtype="3" n="8.1.5">
							<tei:p>Restituturum quoque censemus, quaecumque de rebus eius illo expulsionis tempore a quocumque pervasa sunt. Neque enim ita remittimus ultionem, ut diripi aut occultari aliena patiamur, Pieri p(arens) k(arissime) a(tque) a(mantissime). Quare inlustris magnitudo tua in traditione aedium pervasurum Marcianum agentem in rebus vel officium suum iubebit parere decretis nec ullam saluberrimis praeceptionibus nostris tarditatem sub inpedimento cuiuscumque personae patiatur afferri.</tei:p>
						</tei:div>
						<tei:div type="textpart" subtype="3" n="8.1.6">
							<tei:p>Ut vero ea, quae pro possessorum omnium quiete sancimus, in omnium possint notitiam pervenire, hanc legem nostram amplitudo tua propositis divulgabit edictis. DAT. V ID. IVN. RAV(ENNAE) VALENT(INIANO) A. V ET ANATOLIO V̅C̅. CONSS.</tei:p>
						</tei:div>
					</tei:div>
					<tei:div type="textpart" subtype="2" n="8.2">
						<tei:div type="textpart" subtype="3" n="8.2.0">
							<tei:p>IDEM AA. AVXENTIO P(RAEFECTO) V(RBI). Habet hoc insitum sollicita aequitatis examinatio, habet secundarum cogitationum subtilior et exactior cura, ut, si quid in legibus ferendis post impetum primum deliberatio properata deliquerit, hoc consilio perpensiore revocetur. Permittit enim consuetudo ipsa rerum, adstipulantur innumera vetustatis exempla multas leges a suis latoribus dempta aut addita parte posse corrigi, multas tractatu maturiore penitus abrogari. Quod nunc de abolenda constitutione decernimus, quam non ante multos menses ad preces inlustris viri Auxiliaris promulgaveramus moti ingesta nobis pervasionis invidia. Sed quia obsecratio viri inlustris Apollodori nuper nos adtentiores ad aestimandam iustitiam fecit, ob hoc tractatis omnibus et plena aestimatione discussis propter illa praecipue, quae negotii modum, de quo tunc actum est,<tei:pb facs="leges-novellae_0207" />supergressa fuerant et inmerito personas mulierum pariter inligaverant, supra memoratam legem praesentis edicti auctoritate removemus, Auxenti p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="8.2.1">
							<tei:p>Unde inlustris magnitudo tua hanc, qua praecepti superioris vacuatur incautior definitio, programmatis adiectione vulgabit, ut agnosci ab omnibus possit his, quae in illa displicent, abolitis id, quod solum de vetustate repetitum probabile videtur, priscarum tantum legum definitione servandum. DAT. VI KAL. FEB. RAVENNAE P(OST) C(ONSVLATVM) VALENTINIANI A. V ET ANATOLII V̅C̅.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="9">
                    <tei:head>VIIII. DE REDDITO IVRE ARMORVM.</tei:head>
					<tei:div type="textpart" subtype="2" n="9.1">
						<tei:div type="textpart" subtype="3" n="9.1.0">
							<tei:p>IMPP. THEOD(OSIVS) ET VALENT(INIANVS) AA. POPVLO ROMANO. Quoties publica poscit utilitas, universitatis sollicitudinem ducimus advocandam, ut omnibus profutura inpleantur ab omnibus, nec molestum esse provincialibus nostris credimus, quod pro ipsorum salute disponitur, ut resistendi praedonibus cura subeatur. Gensericus hostis imperii nostri non parvam classem de Karthaginensi portu nuntiatus est eduxisse, cuius repentinus excursus et fortuita depraedatio cunctis est litoribus formidanda. Et quamvis clementiae nostrae sollicitudo per diversa loca praesidia disponat atque invictissimi principis Theodosii patris nostri iam propinquet exercitus et excellentissimum virum patricium nostrum Aetium cum magna manu adfore mox credamus cumque vir inlustrissimus magister militum Sigisvuldus tam militum atque foederatorum tuitionem urbibus ac litoribus non desinat ordinare, tamen quia sub aestiva navigandi opportunitate satis incertum est, ad quam oram terrae possint naves hostium pervenire, singulos universosque hoc admonemus edicto, ut Romani roboris confidentia et animo, quo debent propria defensari, cum suis adversus hostes, si usus exegerit, salva disciplina publica servataque ingenuitatis modestia, quibus potuerint utantur armis nostrasque provincias ac fortunas proprias fideli conspiratione et iuncto umbone tueantur: hac videlicet spe laboris proposita, ut suum fore non ambigat quidquid hosti victor abstulerit. ET MANV DIVINA: PROPONATVR AMANTISSIMO NOSTRO POPVLO ROMANO. ET AD LATVS: DAT. VIII KAL. IVL. RAV(ENNAE) VALENT(INIANO) A. ET ANATOLIO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="10">
                    <tei:head><tei:pb facs="leges-novellae_0208" />X. NEQVE DOMVM DIVINAM NEQVE ECCLESIAM AVT ALIQVAM PERSONAM A QVOLIBET MVNERE PVBLICO EXCVSANDAM.</tei:head>
					<tei:div type="textpart" subtype="2" n="10.1">
						<tei:div type="textpart" subtype="3" n="10.1.0">
							<tei:p>IMPP. THEOD(OSIVS) ET VALENT(INIANVS) AA. MAXIMO II P(RAEFECTO) P(RAETORI)O. Cum publice privatimque in omnibus rebus ac negotiis iustitiam conservari oportet tum praecipue in his tenenda est, quae vectigalium nervos sustinent, quoniam adtenuatis devotorum viribus utili aequitate succurrunt. Quod plurimi respuunt, qui domesticis tantum conpendiis obsequentes bonum commune destituunt, quo vera ac solida utilitas continetur melius plane ad singulos perveniens, cum profecerit universis, maxime exigente hae tributorum necessitate, sine quibus nihil in pace aut bello curari potest. Neque ultra valebit perpetuitas eorum manere paucis atque defessis inposita sarcina, quam potior detrectat, locupletior recusat et validiore reiciente solus agnoscit infirmior.</tei:p>
						</tei:div>
						<tei:div type="textpart" subtype="3" n="10.1.1">
							<tei:p>Hanc itaque iniquitatem corrigentes primo capite huius sanctionis decernimus, ut omnes, quicumque ex iure domus regiae vel a pietate mea vel a qualibet persona sacrarum necessitudinum mearum praedia adepti sunt sive usufructuaria largitate seu donatione directa sive commutationis vel emptionis ratione quaesita, parem cum ceteris possessoribus condicionem subeant functionum: in hac sorte numerandis his quoque, qui retento sibi usufructu proprietatem iuris sui venerabilium pignorum meorum vel pietatis meae domui contulerunt. Quos omnes ea condicione tributa volumus agnoscere, ut nihil sibi ex aurariis titulis vel superindicticiis vindicent, quos ad similitudinem domus nostrae qualibet sacri praecepti inpetraverant sanctione.</tei:p>
						</tei:div>
						<tei:div type="textpart" subtype="3" n="10.1.2">
							<tei:p>Secundo gradu huius legis cavemus, ut quicumque census inlustrium dignitatum sive ecclesiasticus vel in urbe sacratissima vel in quibuslibet provinciis ad exemplum domus nostrae quocumque praecepto diversam sibi ab aliis ipsius census quem solvere videbatur condicionem fecerat, onus consuetum absque ulla privilegii exceptione sustineat nec in arcalibus tantum titulis, sed et his, quos sacri vel privati aerarii partibus deputavit vetustas, ut ita demum difficultati expensarum vexationique inopum divinaam moderationem secuti gemina salutaris constituti remedia porrigamus.</tei:p>
						</tei:div>
						<tei:div type="textpart" subtype="3" n="10.1.3">
							<tei:p>Nunc iam non dissimile superioribus, immo cuius utilitas paene latius patet, hac edictali lege conplectimur sine ulla honorum personarum privilegiorum<tei:pb facs="leges-novellae_0209" />distinctione generaliter sancientes, ut itinerum reparatio aliaque munia huiusmodi . . . . . omnium certante studio, quo cum facilius tum firmius inpleantur. Haec enim superioris aetatis principes et divorum parentum nostrorum liberalitas inlustribus titulis redundantis opulentia saeculi minore aliorum possessorum pernicie conferebant: quod quamvis et tunc iniustum, tamen inter initia lenius videbatur; sub difficultate autem praesentis temporis non modo rei ipsius natura iniquum, sed et inpossibile paucis ac tenuioribus constat, qui multiplicato suae alienaeque functionis onere depressi procumbent penitus, nisi aliquando idoneorum societate respirent. An forte contumeliosum putandum est inventum contra rationem nomen munerum sordidorum, quo instauratio militarium viarum, quo armorum fabricatio, quo murorum refectio, quo apparatus annonae, quo reliqua opera, per quae ad splendorem defensionis publicae pervenitur, prava appellatione censentur? sine quibus nullus maximarum rerum procedit eventus? quorum adminiculo salutem pariter et decus tuemur imperii? ac, ne singula prosequamur, sine quibus nihil necessarii operis effici potest? Repetita clementiae nostrae praeceptione sancimus, ut antiquatis omnibus privilegiis, quae vel dignitatibus delata fuerant vel diversae militiae collegia meruerunt aut nomine venerandae religionis obtentum est, omnis ubique census, qui non personarum est, sed agrorum, ad universa munia a nona dumtaxat indictione, ut supra definivimus, absque ulla discretione cogatur. In qua parte quo quisque honoratior aut opulentior est, eo alacriorem publicis necessitatibus animum debet, quarum sibi procurationem magis intellegit profuturam, Maxime p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="10.1.4">
							<tei:p>Inlustris igitur et praecelsa magnitudo tua hanc legem consuetae sibi provisionis vigore in omnium provinciarum populorumque notitiam perferet et celeriter universos diu expectati remedii salubritate iubebit potiri, ut sero saltem difficultati rerum devotio locupletum pariter ac pauperum iustis aequata partibus libentius obsecundet. DAT. X KAL. MART. RAV(ENNAE). ACCEPTA PRID. ID. MART. VBI SVP(RA) P(OST) C(ONSVLATVM) VALENTINIANI A. V ET ANATOLII V̅C̅.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="11">
                    <tei:head><tei:pb facs="leges-novellae_0210" />XI. DE HONORATIS ET QVIS IN GRADV PRAEFERATVR.</tei:head>
					<tei:div type="textpart" subtype="2" n="11.1">
						<tei:div type="textpart" subtype="3" n="11.1.0">
							<tei:p>IMPP. THEOD(OSIVS) ET VALENT(INIANVS) AA. STORACIO P(RAEFECTO) V(RBI). Studiose niti atque agere clementiam nostram decet, ut quidquid ad cumulandum consularium titulorum nomen proficit sanciamus, quos pro sui magnitudine ac reverentia vetustatis etiam nobis libenter adsciscimus.</tei:p>
						</tei:div>
						<tei:div type="textpart" subtype="3" n="11.1.1">
							<tei:p>Et quoniam certum est lege divi parentis nostri Gratiani cautum, quae amplissimis dignitatibus definitum venerabilis constitutio ordinem dedit, ut patriciatus honor et infulae consulares, si copulata sibi unius personae meritis iungantur, eum, cui utrumque contigerit, potiorem faciat illo, qui ex his alterius honoris tantum fulgorem consecutus videtur, plenum rationis et aequitatis putavimus, ut quisque bis consulatus adipisci meruisset insignia praeferatur his, qui semel functi sunt hoc honore. Quod si alterius adiectio dignitatis hanc solam superat, quanto magis duplicatae tanti suggestus infulae et curulium ornamenta geminarum obtentis semel anteferenda sunt fascibus, Storaci p(arens) k(arissime) a(tque) a(mantissime)?</tei:p>
						</tei:div>
						<tei:div type="textpart" subtype="3" n="11.1.2">
							<tei:p>Inlustris igitur et praecelsa magnitudo tua hac nos generali lege sanxisse cognoscat, quam propositis edictis vulgare debebit, ut quisque consulare fastigium secundo conscendere meruerit illis etiam praeferatur, qui uno anno fastis nomen dederunt, quamvis anteriore tempore consulatum cum patriciatu pariter sunt adepti. Ea enim dignitas, quae nomini quoque Augusto quoddam decus videtur adquirere, secundo delata privatis personis absque superioris praescriptione temporis iure universis honoribus antecellet. DAT. III ID. MART. ROM(AE). P(RO)P(OSITA) IN FORO TRAIANI MAXIMO II ET PATERIO V̅V̅. C̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="12">
                    <tei:head>XII. DE PECVNIA AFRIS CREDITA ET FIDEIVSSORIBVS EORVM.</tei:head>
					<tei:div type="textpart" subtype="2" n="12.1">
						<tei:div type="textpart" subtype="3" n="12.1.0">
							<tei:p>IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETORI)O. Si adflictis Afrorum fortunis, qui omnes facultates suas per acerbissima supplicia amittere sunt coacti, decet miserationem publicam quocumque potest humanitatis genere vel<tei:pb facs="leges-novellae_0211" />singulis vel in commune consulere, quanto dignius est infortunia eorum contra molestias improbas creditorum clementiae nostrae remediis sublevari? Quos enim constat pericula famis aliter non posse depellere, nisi ope aliena auxilioque recreentur, quam magnae acerbitatis putandum est hos ipsos inopes omnium rerum et precario victu egentes conpelli ad . . . . . iniuriam restituere ea, quae inproviso cladis impetu vis maior abstraxit sibique inter omnium spolia vindicavit? Et certe solet etiam salva re prodesse debitoribus, si quid iis calamitatis acciderit. Hic vero, ubi omnium fortunarum diluvium, ubi etiam quod per ignorantiam dominorum latere potuit intolerabilis inquisitionum cruciatus extorsit, quisquam dubitare poterit, quin inmanitatem superet hostilem, si quis, quod integris et florentibus dederat, nunc ab spoliatis egentibus et extorribus patria recuperare conetur nec eos vereatur exigere, quos erubescendum est non iuvare, Albine p(arens) k(arissime) a(tque) a(mantissime)?</tei:p>
						</tei:div>
						<tei:div type="textpart" subtype="3" n="12.1.1">
							<tei:p>Ob hoc inlustris et praecelsa magnitudo tua pragmatici nostri secuta praeceptum sciat miseriarum circa Afros intuitu clementiam nostram statuisse, ut nulli nomine chirograforum creditae pecuniae sive fideiussorum usque ad recuperationem rerum suarum quolibet pulsante teneantur. Pro quibus neque fideiussores neque mandatores eorum quolibet genere obligatos inquietari volumus, qui plerumque a creditoribus nomine debitorum conveniri pro arbitrii sui interpretatione consuerunt. Quae forma circa eos debitores servabitur, quos cum patria omnia sua amisisse constiterit, hoc est exceptis qui alibi locupletes atque idonei non debent uti excusatione miserorum.</tei:p>
						</tei:div>
						<tei:div type="textpart" subtype="3" n="12.1.2">
							<tei:p>De his quoque, quae intra provinciam gesta sunt, in qua liberum modo non est sub quolibet causarum vel litium titulo solitum ius a quoquam conventionis exigere, amissis aut relictis ibidem necessariis instructionibus nemo pulsabitur, nisi forte alia evidenter adprobatione doceatur. Quod observari volumus, sicut dictum est, usque ad illud tempus, quo qualibet ratione atque eventu patriae vel propriorum recuperatio optata contigerit.</tei:p>
						</tei:div>
						<tei:div type="textpart" subtype="3" n="12.1.3">
							<tei:p>Illud etiam pari iustitiae ratione servandum est, ne creditae pecuniae cuiuslibet temporis a personis, quarum supra infortunia expressa sunt, usurae penitus postulentur, cum abundare debeat creditoribus, si post rerum integrationem ad sortem potuerint pervenire.</tei:p>
						</tei:div>
						<tei:div type="textpart" subtype="3" n="12.1.4">
							<tei:p>Quae ut inviolata serventur, multa decem lib(rarum) auri dispendio ferietur quisquis contra statuta numinis nostri, quae circa Afros moti aerumnis protulimus, venire temptaverit. Quam rem et his ipsis rationabilem videri posse credimus, qui aequitatis tramitem stimulis cupiditatis animum depravantibus vel nolunt tenere vel nesciunt. DAT. XIIII KAL. NOV. RAV(ENNAE) MAXIMO II ET PATERIO V̅V̅. C̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="13">
                    <tei:head><tei:pb facs="leges-novellae_0212" />aXIII. DE TRIBVTIS FISCALIBVS ET DE SACRO AVDITORIO ET DE DIVERSIS NEGOTIIS.</tei:head>
					<tei:div type="textpart" subtype="2" n="13.1">
						<tei:div type="textpart" subtype="3" n="13.1.0">
							<tei:p>IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETORI)O. Numidarum et Maurorum Sitifensium nuper acta legatio, quam Palladius v(ir) s(pectabilis) comes et . . . tribunus v(ir) c(larissimus) et Maximinus v(ir) l(audabilis) sacerdotalis probabiliter executi sunt, huius legis praeceptum de nostra perennitate promeruit. Proinde quia aequum est aegris provincialibus et publica clade vexatis humanitatis nostrae beneficiis subvenire, hunc tributi modum ab his magnitudo tua sperandum esse cognoscat, ut retractis septem partibus octavam tam privatae quam enfyteuticae glebae possessor agnoscat, pro qua octava omnibus titulis ad unum redactis, quos possessor vel quivis quolibet nomine praestare consueverant, quattuor milia ducentos tantum sol(idos) et mille ducentas militares annonas et ducentum capitum Numida provincialis exsolvat, ita ut praedia domus divinae, quae a perpetuariis detinentur, simili modo octavam partem inferant etiam argentariae functionis.</tei:p>
						</tei:div>
						<tei:div type="textpart" subtype="3" n="13.1.1">
							<tei:p>De teloneo vero statuimus, ut ex quinque centesimis duae Rusicadiensi et Chullitanae civitatibus, tres sacris largitionibus inferantur; de salinis alumine caractere herba rubia lini maceratura et clavi vetri tantum tituli a sacris largitionibus pro numero hominum et possibilitate poscantur, ab hoc actu vel cura curialibus penitus remotis.</tei:p>
						</tei:div>
						<tei:div type="textpart" subtype="3" n="13.1.2">
							<tei:p>Quinta etiam, quae in privilegiis domus pietatis nostrae vel necessitudinum nostrarum recedit, superfundatur cunctis possessoribus, ut promissa summa, quae ad arcam defundenda est, inpleatur. Quae omnis exactio per provinciale procuretur officium, a curialibus submota molestia.</tei:p>
						</tei:div>
						<tei:div type="textpart" subtype="3" n="13.1.3">
							<tei:p>Has autem militares annonas cum provinciales pro longinqui difficultate itineris in adaeratione persolverint, unius annonae adaeratio quattuor per annum solidis aestimetur.</tei:p>
						</tei:div>
						<tei:div type="textpart" subtype="3" n="13.1.4">
							<tei:p>Ne vero necessitatis occasione in expeditione militi constituto carioris cuiquam vendere liceat, pretia necessariarum rerum sub hoc modo, quo annonam adaeravimus, iubemus inferri: id est tritici ad<tei:pb facs="leges-novellae_0213" />singulos solidos Italicos modios quadraginta et carnis pondo ducenta septuaginta, vini sextarios Italicos ducentos.</tei:p>
						</tei:div>
						<tei:div type="textpart" subtype="3" n="13.1.5">
							<tei:p>Mauri vero Sitifenses servatis omnibus privilegiis dudum sibi a retro principibus indultis pro omnibus titulis totius annonae nomine quinque milia solidorum et quinquaginta capitum in annonis ducis consueto tempore annua functione dependant, pro octava portione soluturi quod tributum erit exceptis praediis divinae domus, quae tamen exemplo Numidiae provinciae conlatura sunt pensiones.</tei:p>
						</tei:div>
						<tei:div type="textpart" subtype="3" n="13.1.6">
							<tei:p>Desideriis vero, quae probabiliter insinuata sunt auribus nostris, singillatim responsa praestamus: ne cuiquam passim titulos in praediis propriis vel alienis vel pietatis nostrae nomine vel sacrarum necessitudinum nostrarum vel cuiuslibet alterius fas sit adfigere, ita ut et post recuperationem provinciarum, si qui inpositi sunt, ilico a possessore praedii deponantur eosque haec poena maneat, ut, si quis suo fundo adposuerit titulos, quinque libras auri fisco nostro cogatur inferre, si alieno, amissa negotii repetitione quaecumque ei conpetit, decem libras auri qui fuerit titulos adposuisse convictus exsolvat.</tei:p>
						</tei:div>
						<tei:div type="textpart" subtype="3" n="13.1.7">
							<tei:p>Interest etiam publicae commoditatis, ne vexatae provinciae ambitione extraordinaria subruantur. Ad has itaque provincias praeter ducem vel consularem et praesidem, qui vetustatis privilegio ordinariorum iudicum nomen obtinent, nec curiosos litorum nec quemquam sub alicuius actionis occasione illuc dirigi sublimitas tua adspirare patiatur.</tei:p>
						</tei:div>
						<tei:div type="textpart" subtype="3" n="13.1.8">
							<tei:p>Ne quis vero de hac ipsa raritate colonorum clericatus vel militiae privilegio se existimet excusandum, superioris legis, quae hoc inhibet, formam praecipiet custodiri.</tei:p>
						</tei:div>
						<tei:div type="textpart" subtype="3" n="13.1.9">
							<tei:p>Praeterea Constantiniensis civitatis plebi vel curialibus concessa dudum privilegia debere servari, ita ut aquam civitati deputatam ad privatos usus non liceat usurpare; loca quoque publica, si sine legitimo praecepto ab aliquo tenentur, pristino iuri oportere restitui. Advocatis vero intra Africam manentibus non debere inputari ad annorum numerum tempora incursibus interrupta barbaricis; quae tamen cum expleverint, clarissimatus honore potiantur.</tei:p>
						</tei:div>
						<tei:div type="textpart" subtype="3" n="13.1.10">
							<tei:p>Illud etiam permoti iustis adlegationibus libenter adnuimus, ut, quia publico infortunio ad paucos redactus est ordinum numerus, in municipalium confectione gestorum sit firmitas, si apud tres curiales publico fuerint exceptore perscripta.</tei:p>
						</tei:div>
						<tei:div type="textpart" subtype="3" n="13.1.11">
							<tei:p>Cautiones, quae expensarum nomine v(iro) s(pectabili) Octaviano emissae sunt, cognitis per proceres nostros causis earum iusta ratione vacuamus.</tei:p>
						</tei:div>
						<tei:div type="textpart" subtype="3" n="13.1.12">
							<tei:p>Quicumque etiam intra provincias Africanas ad ius nostrum pertinentes a cuiuslibet iudicis sententia provocaverint, quoniam decreti antiquitus cognitoris cessat officium, inlustris urbanae praefecturae examine ex appellatione se noverint iurgaturos; sed quia transmarinae regionis sunt, indutias tempori annum debere praestari.</tei:p>
						</tei:div>
						<tei:div type="textpart" subtype="3" n="13.1.13">
							<tei:p>Illud etiam iustitiam petitionis secuti salubriter ordinamus, ut, quoniam militaris opera tunc maxime necessaria est, si in limine constituta barbarorum discursibus opportune semper occurrat, evagandi ex his locis<tei:pb facs="leges-novellae_0214" />licentia denegetur; ne tamen ii, quibus in mediterraneo familia est atque possessio, a domiciliis propriis penitus excludantur, per annum huiusmodi militibus unius mensis indutias debere concedi.</tei:p>
						</tei:div>
						<tei:div type="textpart" subtype="3" n="13.1.14">
							<tei:p>Erit etiam sollicitudinis ducis provinciae, ne cuiquam ad occasionem vexandarum reliquiarum armatos habere liceat, nisi forte his, qui sub periculo proprio laudabili animositate contra hostem manus suas viresque promiserint pro utilitate communi: quorum animositatem ita erigendam esse censemus, ut quidquid de praeda hostium conquisierint sibi habeant exceptis hominibus, quos se provinciales docuerint perdidisse.</tei:p>
						</tei:div>
						<tei:div type="textpart" subtype="3" n="13.1.15">
							<tei:p>Iudicibus vero administratione perfunctis ante exactos tres menses discedendi de provincia licentia denegetur, ut aut coram positus bene actae rei fruatur laudibus aut certe, si direptionis alicuius docebitur conscius, se repentini discessus celeritate non subtrahat, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="13.1.16">
							<tei:p>Inlustris et praecelsa magnificentia tua ad utriusque provinciae legationem beneficia praesentis legis propositis vulgabit edictis, ut relevati concessa cognoscant, iudices statuta custodiant, prohibiti interdicta non ambiant. EMISSA XI KAL. IVL. ROMAE VALENTINIANO A. VI ET NOMO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="14">
                    <tei:head>XIIII [Haenel. XIII]. DE FRVCTIBVS INTER MARITVM ET VXOREM EXPENSIS FILIIS VEL HEREDIBVS NON INPVTANDIS.</tei:head>
					<tei:div type="textpart" subtype="2" n="14.1">
						<tei:div type="textpart" subtype="3" n="14.1.0">
							<tei:p>DD. NN. IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETORI)O. Auctoritatis suae memorem amplissimum senatum gratanter agnovimus, cuius consilium inprobis rebus semper occurrit. Hinc est quod nuper inlustribus ac sublimibus viris,<tei:pb facs="leges-novellae_0215" />quos evocari ad sacratissimum comitatum utilitas publicae necessitatis exegit, nobis suggerenda mandavit, ne abhorrenda usurpatio ab omni honesta conversatione vires diutius obtineret.</tei:p>
						</tei:div>
						<tei:div type="textpart" subtype="3" n="14.1.1">
							<tei:p>Conperimus enim quasdam post maritorum obitum filios suos proposita indecora actione nudasse, cum ab his patrimonii sui fructus quaererent, quos utique stante matrimonio in illa aequalitate vivendi in commune consumptos convenit aestimari quorumque ratiocinium perplexum atque confusum ad veritatis fidem discuti posse non credimus. Cumque illud frequentius noverimus accidere, ut maiores expensas flagitet matronalis ornatus, et cum numquam viri post uxorum obitum huiusmodi aliquid credant communibus filiis obponendum, durum est muliebri tantum licentiae ista permitti.</tei:p>
						</tei:div>
						<tei:div type="textpart" subtype="3" n="14.1.2">
							<tei:p>Ideoque, Albine p(arens) k(arissime) a(tque) a(mantissime), inlustris et praecelsa magnitudo tua hac edictali sciat nos lege sanxisse, ne de coniugii copula eorum alter superstes defuncti heredes super hac repetitione redituum aestimet lite pulsandos. Hac enim condicione et uxores teneri volumus et maritos. Sive enim intercesserit dos seu oblata non fuerit, omne iurgium huiusce repetitionis et ratiocinii conticescat.</tei:p>
						</tei:div>
						<tei:div type="textpart" subtype="3" n="14.1.3">
							<tei:p>Hanc autem legem utilitati et concordiae humani generis profuturam edictis per provincias propositis amplitudo tua in omnium notitiam faciet pervenire. DAT. III ID. SEPT. RAV(ENNAE) D. N. THEOD(OSIO) A. XVIII ET ALBINO V. CONSS.</tei:p>
						</tei:div>
						<tei:div type="textpart" subtype="3" n="14.1.INT">
							<tei:p>INTERPRETATIO. Si vir uxore superstite moriatur, fructus, quos stante coniugio constat expensos, nullam postea a communibus filiis seu ab heredibus mater repetendi habeat facultatem.<tei:pb facs="leges-novellae_0216" />Quod et si uxor vivo marito decesserit, maritum praecipit eadem lege constringi, ut et ipse a filiis vel heredibus uxoris de ipsis fructibus, qui in commune expensi sunt, penitus nihil requirat.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="15">
                    <tei:head>XV [Haenel Theod. XXVII]. DE SILIQVARUM EXACTIONIBVS.</tei:head>
					<tei:div type="textpart" subtype="2" n="15.1">
						<tei:div type="textpart" subtype="3" n="15.1.0">
							<tei:p>IMPP. THEODOSIVS ET VALENTINIANVS AA. . . . Cum pietatis nostrae animo ad quaerenda remedii publici adiumenta perpetuae cogitationes se ingerant, nihil tam necessarium cura serenitatis nostrae perspicit, sicut omnium sensibus non dubitamus occurrere, quam ut defessis rebus adflictoque publico statu robur numerosi exercitus praeparetur. Sed nec tam salubris, in qua omnium plenae securitatis fundamenta ponenda sunt, per varia erogationum clementiae nostrae conatu modo raturus, ut ipso experimento non modo his, qui novis sacramentis obligantur, sed ne veteri quidem exercitui quae ab exhaustis aegerrime conferuntur ad victum vel ad vestitum posse praeberi: quos misi indigna et pudenda armato homini negotiatio aluerit, vix possunt a famis periculo et a frigorum pernicie vindicari. Quae ergo his angustiis remedia providenda sint, mens nostrae serenitatis exaestuat. Nam si a possessore super alia, quae praestat, has expensas requirat, ultimas tenuesque eius vires conpulsio talis extinguet; si a mercatoribus rursus hoc efflagitet, necesse est eos depressos tanti oneris mole succumbere. Inter haec animo fluctuante hanc viam reperimus, primum cuius levissima functio publici quaestus habeat magna conpendia, deinde quae ad universos pertinens a paucis intolerabilia damna submoveat atque ita sine sensu dispendiorum sit, ut, cum plus hinc publicae utilitati conquiri valeat, nullus se speciatim queratur adfligi et neque a tenuissimis possessorum reliquiis vel defectu miserabili negotiatorum quicquam inpossibile postuletur.</tei:p>
						</tei:div>
						<tei:div type="textpart" subtype="3" n="15.1.1">
							<tei:p>Placuit itaque, ut omni venditione per solidum dimidia siliqua ab emptore, dimidia a venditore per omnem contractum aequaliter publico conferatur: in omnibus mobilibus inmobilibusque rebus venditiones tantum emptionesque dumtaxat tali condicione.</tei:p>
						</tei:div>
						<tei:div type="textpart" subtype="3" n="15.1.2">
							<tei:p>Tam bonus rei effectus aliter non poterit provenire, nisi huic muneri certi, qui praeficiendi sunt, eligantur communi procerum nostrorum consilio atque tractatu; quod electionis iudicium renovabitur circa eos, qui in aliorum locum adlectionis augmento voluerint subrogari. Per singula igitur negotiationum genera singulos praeponi oportere hac edictali lege<tei:pb facs="leges-novellae_0217" />decernimus, quos fides atque industria huic officio sustinendo idoneos conprobaverit. Utilius quippe est distributis procurationibus mercium omnium, ut in talibus rebus fieri solet, depulsa permixtionis caligine apertius et liquidius declarare, quid quisque pro conducta mercium nundinatione dependat.</tei:p>
						</tei:div>
						<tei:div type="textpart" subtype="3" n="15.1.3">
							<tei:p>Omnis autem contractus, qui clanculario vel emente vel vendente in fraudem legis initus fuerit, careat firmitate. Quod ne fiat, ea ratione prospicimus, ut gestis municipalibus inmobilium rerum contractus constet initus, mobilium vero emissis pittaciis transigatur: et is, qui praepositus fuerit huic muneri, profiteatur se id, quod per hanc legem conpendiis publicis decretum est, consecutum, ita ut post annum securitatis amissae discussio minime requiratur.</tei:p>
						</tei:div>
						<tei:div type="textpart" subtype="3" n="15.1.4">
							<tei:p>Qui si a tabellione vel contractoribus conventus ad gesta venire distulerit, inlato curialibus, quod huius edicti lege inferendum est, venditio perfecta stabilitate nitatur: ille autem, qui huic rei praepositus spe lucri proprii publicum commodum putaverit differendum, tali adficiendus incommodo est, ut tantundem ipse fisci viribus inferat, quantum de ipso contractu, cui conventus praesentiam suam negavit, a contrahentibus publico fuerit inlatum, quod ab eo magistratus et curiales exigere curabunt; quam poenam neque ordines effugiant neque moderatores provinciarum, si qua ipsi fraude vel conludio publica emolumenta distulerint.</tei:p>
						</tei:div>
						<tei:div type="textpart" subtype="3" n="15.1.5">
							<tei:p>Sed haec, quae tam salubriter ordinamus, in omnibus provinciis atque urbibus una eademque volumus ratione servari: quod absque ullius erroris inpedimento explicabitur, si certae nundinae civitatibus earumque territoriis ordinentur. Iubemus enim et in oppidis et in regionibus certo loco ac tempore emendis atque vendendis rebus per honoratorum dispositionem nec non ordinum seu civium sub praesentia moderatoris provinciae manifesta definitione constitui. Nulli itaque mercatori praeter hanc observationem nisi ad designata loca temporibus praestitutis ad negotiationis suae species distrahendas passim licebit accedere, uti certa ratio emendi atque vendendi ibi constare possit, ubi nundinandi ius provincialium tractatu fuerit deputatum et id, quod praeberi supra statuimus, facilius eorum, qui praepositi fuerint, valeat diligentia reperire. Quae vero ex his supplenda et minutius ordinanda sunt, amplissima. . .</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="16">
                    <tei:head>XVI [Haenel XIIII]. DE PRETIO SOLIDI ET NE QVIS SOLIDVM INTEGRVM RECVSET.</tei:head>
					<tei:div type="textpart" subtype="2" n="16.1">
						<tei:div type="textpart" subtype="3" n="16.1.0">
							<tei:p>IMPP. THEOD(OSIVS) ET VALENT(INIANVS) AA. AD P(OPVLVM) R(OMANVM). Frequens ad nos, Quirites, temerarii ausus querela pervenit, ut in parentum nostrorum contumeliam insigniti solidi eorum nominibus ab omni emptore recusentur: quod diu inpunitum esse non patimur. Hoc ergo edicto agnoscat universitas capitale manere supplicium, si quisquam vel domini patris mei Theodosii vel sacrarum necessitudinum nostrarum vel superiorum principum solidum aureum integri ponderis refutandum esse crediderit vel pretio minore taxaverit. Vir autem inlustris praefectus urbis eiusque officium decem lib(rarum) auri dispendio subiacebit, si quemquam contra hoc statutum venisse fuerit adprobatum.</tei:p>
						</tei:div>
						<tei:div type="textpart" subtype="3" n="16.1.1">
							<tei:p>Quo praecepto etiam illud in perpetuum volumus contineri, ne umquam intra septem milia nummorum solidus distrahatur emptus a collectario septem milibus ducentis. Aequabilitas enim pretii et commodum venditoris et omnium rerum venalium statuta custodiet.</tei:p>
						</tei:div>
						<tei:div type="textpart" subtype="3" n="16.1.2">
							<tei:p>De ponderibus quoque ut fraus penitus amputetur, a nobis dabuntur exagia, quae sub interminatione superius conprehensa sine fraude debeant custodiri. ET MANV DIVINA: PROPONATVR AMANTISSIMO NOSTRI POPVLO ROMANO. ET AD LATVS: DAT. XV KAL. FEB. ROMAE VALENTINIANO A. VI CONS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="17">
                    <tei:head><tei:pb facs="leges-novellae_0218" />XVII [Haenel XVI]. DE EPISCOPORVM ORDINATIONE.</tei:head>
					<tei:div type="textpart" subtype="2" n="17.1">
						<tei:div type="textpart" subtype="3" n="17.1.0">
							<tei:p>DD. NN. IMPP. THEOD(OSIVS) ET VALENT(INIANVS) AA. AETIO VIRO INL(VSTRI) COM(ITI) ET MAG(ISTRO) VTRIVSQVE MILITIAE ET PATRICIO. Certum est et nobis et imperio nostro unicum<tei:pb facs="leges-novellae_0219" />esse praesidium in supernae divinitatis favore, ad quem promerendum praecipue Christiana fides et veneranda nobis religio suffragatur. Cum igitur sedis apostolicae primatum sancti Petri meritum, qui princeps est episcopalis coronae, et Romanae dignitas civitatis, sacrae etiam synodi firmasset auctoritas, ne quid praeter auctoritatem sedis istius inlicita praesumptio adtemptare nitatur (tunc enim ecclesiarum pax ubique servabitur, si rectorem suum agnoscat universitas), et haec cum hactenus inviolabiliter fuerint custodita, Hilarius Arelatensis, sicut venerabilis viri Leonis Romani papae fideli relatione conperimus, contumaci ausu inlicita quaedam praesumenda temptavit et ideo transalpinas ecclesias abominabilis tumultus invasit: quod recens maxime testatur exemplum.</tei:p>
						</tei:div>
						<tei:div type="textpart" subtype="3" n="17.1.1">
							<tei:p>Hilarius enim, qui episcopus Arelatensis vocatur ecclesiae, Romanae urbis inconsulto pontifice indebitas sibi ordinationes episcoporum sola temeritate usurpantis invasit. Nam alios inconpetenter removit, indecenter alios invitis et repugnantibus civibus ordinavit. Qui quoniam non facile ab his, qui non elegerant, recipiebantur, manum sibi contrahebat armatam et claustra murorum in hostilem morem vel obsidione cingebat vel adgressione reserabat et ad sedem quietis pacem praedicaturus per bella ducebat.</tei:p>
						</tei:div>
						<tei:div type="textpart" subtype="3" n="17.1.2">
							<tei:p>His talibus et contra imperii maiestatem et contra reverentiam apostolicae sedis admissis, per ordinem religiosi viri urbis papae cognitione decursa certa in eum et de his, quos male ordinaverat, lata sententia est. Et erat quidem ipsa sententia per Gallias etiam sine imperiali sanctione valitura. Quid enim tanti pontificis auctoritati in ecclesias non liceret? Sed nostram quoque praeceptionem haec ratio provocavit, ne ulterius nec Hilario, quem adhuc episcopum nuncupari sola mansueti praesulis permittit humanitas, nec cuiquam alteri liceat ecclesiasticis rebus arma miscere aut praeceptis Romani antistitis obviare. Ausibus enim talibus fides et reverentia nostri violatur imperii.</tei:p>
						</tei:div>
						<tei:div type="textpart" subtype="3" n="17.1.3">
							<tei:p>Nec hoc solum, quod est maximi criminis, submovemus, verum ne levis saltem inter ecclesias turba nascatur vel<tei:pb facs="leges-novellae_0220" />in aliquo minui religionis disciplina videatur, hac perenni sanctione censemus, ne quid tam episcopis Gallicanis quam aliarum provinciarum contra consuetudinem veterem liceat sine viri venerabilis papae urbis aeternae auctoritate temptare. Sed hoc illis omnibusque pro lege sit quidquid sanxit vel sanxerit apostolicae sedis auctoritas, ita ut, quisquis episcoporum ad iudicium Romani antistitis evocatus venire neglexerit, per moderatorem eiusdem provinciae adesse cogatur, per omnia servatis quae divi parentes nostri Romanae ecclesiae detulerunt, Aeti p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="17.1.4">
							<tei:p>Unde inlustris et praecelsa magnificentia tua praesentis edictalis legis auctoritatem secuta faciet, quae sunt superius constituta, servari: decem lib(rarum) auri multa protinus exigenda ab unoquoque iudice, qui passus fuerit praecepta nostra violari. ET MANV DIVINA: DIVINITAS TE SERVET PER MVLTOS ANNOS, P(ARENS) K(ARISSIME) A(TQVE) A(MANTISSIME). DAT. VIII ID. IVL. ROMAE VALENTINIANO A. VI ET NOMO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="18">
                    <tei:head>XVIII [Haenel XVII]. DE MANICHAEIS.</tei:head>
					<tei:div type="textpart" subtype="2" n="18.1">
						<tei:div type="textpart" subtype="3" n="18.1.0">
							<tei:p>DD. NN. IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETOR1)O. Superstitio paganis quoque damnata temporibus, inimica publicae disciplinae et hostis fidei Christianae, ad excidium sui clementiam nostram non inmerito provocavit. Mani-<tei:pb facs="leges-novellae_0221" />chaeos loquimur, quos execrabiles et toto orbe pellendos omnium retro principum statuta iudicarunt. Nec dissimulationem crimina nuper detecta patiuntur. Quae enim et quam dictu audituque obscena in iudicio beatissimi papae Leonis coram senatu amplissimo manifestissima ipsorum confessione patefacta sunt? adeo ut eorum quoque qui diceretur episcopus et voce propria proderet et omnia scelerum suorum secreta perscriberet. Quod notitiam nostrum latere non potuit, quibus tutum non est neglegere tam detestandam divinitatis iniuriam et inpunitum relinquere scelus, quo non solum corpora deceptorum, sed etiam animae inexpiabiliter polluuntur.</tei:p>
						</tei:div>
						<tei:div type="textpart" subtype="3" n="18.1.1">
							<tei:p>Unde, Albine p(arens) k(arissime) a(tque) a(mantissime), inlustris et praecelsa magnificentia tua hac nos in aeternum victura lege statuisse cognoscat, quam in omnium provinciarum faciet notitiam edictis propositis pervenire, ut ubicumque terrarum quisquis Manichaeorum fuerit deprehensus poenas, quas in sacrilegos iura sanxerunt, auctoritate publicae severitatis excipiat.</tei:p>
						</tei:div>
						<tei:div type="textpart" subtype="3" n="18.1.2">
							<tei:p>Sitque publicum crimen et omni volenti sine accusationis periculo tales arguere sit facultas.</tei:p>
						</tei:div>
						<tei:div type="textpart" subtype="3" n="18.1.3">
							<tei:p>Nec cuiquam licitum tutumque sit aut celare tales aut talibus conivere, cum omnia de his a nobis confirmata sint retro principum constituta, ut noverint universi hac edictali lege proposita Manichaeos dignitate militiae et urbium habitatione privandos, ne quis innocens talium conversatione aut societate capiatur. Successiones nec capiant nec relinquant, sed fisci nostri viribus adgregentur. Nec his quod palam interdicimus ulla fraude quaeratur. Iniuriarum careant actione, contractus liberos omnino non habeant.</tei:p>
						</tei:div>
						<tei:div type="textpart" subtype="3" n="18.1.4">
							<tei:p><tei:pb facs="leges-novellae_0222" />Primates uniuscuiusque militiae vel officii mox exigenda per apparitionem vestram X librarum auri multa percellat, si quem hac superstitione pollutum siverint militare. Neque enim aliquid nimium in eos videtur posse decerni, quorum incesta perversitas religionis nomine lupanaribus quoque ignota vel pudenda committit. DAT. XIII KAL. IVL. ROMAE D. N. VALENT(INIANO) A. VI ET NOMO V̅C̅. CONSS.</tei:p>
						</tei:div>
						<tei:div type="textpart" subtype="3" n="18.1.INT">
							<tei:p>Haec lex interpretatione non indiget.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="19">
                    <tei:head>XVIIII. DE HOMICIDIIS CASV FACTIS NECNE.</tei:head>
					<tei:div type="textpart" subtype="2" n="19.1">
						<tei:div type="textpart" subtype="3" n="19.1.0">
							<tei:p>DD. NN. IMPP. THEOD(OSIVS) ET VALENT(INIANVS) AA. MAXIMO V. INL. PATRICIO. Criminosos quidem aversamur omnes et praecipue humano cruore pollutos, quorum crescit, audacia, cum inpunitas per simplicia vel etiam personalia rescripta donatur. Nefas dictu: per<tei:pb facs="leges-novellae_0223" />ignorantiam facinora defensione vallamus! Sed quantum est, quod occupationibus nostris astutia plectendae subreptionis inludit, cum rescripta huiusmodi etiam viro inl(ustri) quaestore nesciente procedant, quem custodem statuimus esse iustitiae qua nullum carere debet oraculum.</tei:p>
						</tei:div>
						<tei:div type="textpart" subtype="3" n="19.1.1">
							<tei:p>Merito ergo male usurpata prohibentes hac edictali lege sancimus, ut homicidii, quod tamen casibus inputaverit confessio supplicantis, non aliter indulgentia nisi nostri numinis adnotatione praestetur, quoniam rariora erunt facinora sub nostrum ventura iudicium nec ulla nisi discussis rebus venia continget.</tei:p>
						</tei:div>
						<tei:div type="textpart" subtype="3" n="19.1.2">
							<tei:p>Postquam tamen ad cuiuscumque cognitoris tribunal adnotatio nostra pervenerit, examinari fidem precum diligenter iubemus, ut, si homicidium vel casu vel vitandae mortis necessitate constiterit admissum, venia tribuatur orantibus, deprehensos vero in mendaciis ilico poena percellat. His enim tantum volumus ignosci, in quorum lapsibus sola potest fortuna culpari. Homicidas autem in hominum eaedem nefaria voluntate grassatos aliorumve capitalium criminum reos nec per adnotationes nostras licebit absolvi.</tei:p>
						</tei:div>
						<tei:div type="textpart" subtype="3" n="19.1.3">
							<tei:p>V(ir) s(pectabilis) magister scrinii, qui interdicta supplicantibus responsa praebuerit, quinque librarum auri multam sacro aerario nostro cogatur inferre. Memorialis quoque cuiuslibet scrinii, qui adversum vetita rescriptum fuerit exsecutus, spoliatus militia quinquennii relegatione plectatur. Quod enim fas non est vel per adnotationes nostras nocentes mereri, multo magis vetamus rescriptis simplicibus impetrare, Maxime p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="19.1.4">
							<tei:p>Inlustris itaque et praecelsa magnificentia tua necessariam humano generi sanctionem cunctorum notitiae publicari propositis iubebit edictis, ut salubria constituta nullus ignoret. ET MANV DIVINA: DIVINITAS TE SERVET PER MVLTOS ANNOS, P(ARENS) K(ARISSIME) A(TQVE) A(MANTISSIME). DAT. VI ID. DEC. ROMAE D. N. VALENT(INIANO) A. VI ET NOMO V̅C̅. CONSS. P(RO)P(OSITA) PRID. ID. DEC. IN FORO TRAIANI CONSS. S(VPRA)S(CRIPTIS).</tei:p>
						</tei:div>
						<tei:div type="textpart" subtype="3" n="19.1.INT">
							<tei:p><tei:pb facs="leges-novellae_0224" />INTERPRETATIO. Lex ista praecipit, ut si quis ad principem convolaverit adserens se casu homicidium perpetrasse — nam non voluntarie a se homicidium fuisse commissum — et si per supplicationem a rerum dominis veniam potuerit impetrare, a rectore provinciae ubi casus iste commissus est id specialiter debet inquiri et, si certa fuerit suggestio supplicantis, veniam mereatur obtentam. Ceterum si voluntarie habita discussione convictus fuerit homicidium commisisse, eandem poenam excipiat, quae de homicidiis legibus habetur expressa: impetrata non valeant et capitali sententia feriatur. Reliqua constituta lex ipsa declarat.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="20">
                    <tei:head>XX [Haenel XV]. DE CORPORATIS VRBIS ROMAE QVI AD MILITIAM VEL AD CLERICATVM TRANSIERINT REVOCANDIS.</tei:head>
					<tei:div type="textpart" subtype="2" n="20.1">
						<tei:div type="textpart" subtype="3" n="20.1.0">
							<tei:p>IMPP. THEOD(OSIVS) ET VALENT(INIANVS) AA. AVXENTIO II P(RAEFECTO) V(RBI). Quaecumque utilitatem sacratissimae urbis respiciunt, oportet clementiam nostram salubriter ordinare. Providam itaque amplitudinis tuae et geminis fascibus conprobatam suggestionem secuti, Auxenti p(arens) k(arissime) a(tque) a(mantissime), inlustris magnitudo tua pragmatici<tei:pb facs="leges-novellae_0225" />nostri tenore conperto sciat corporatum urbis Romae, qui non expleto ordine coepti officii, priusquam ad primum inter suos locum emeritus pervenerit, ad militiae cuiuslibet cingulum se crediderit transferendum, corpori, cui nomen suum ante dicaverat, oportere revocari; sive etiam in clericorum numero repperitur, usque ad subdiaconis locum similis praecepti condicio teneatur, quatenus necessitatibus urbis venerabilis hoc salubri constituto restitutis ministeriis consulatur. DAT. XVIII KAL. MAI. ROMAE VALENTINIANO A. VI ET NOMO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="21">
                    <tei:head>XXI [Haenel XX]. DE TESTAMENTIS.</tei:head>
					<tei:div type="textpart" subtype="2" n="21.1">
						<tei:div type="textpart" subtype="3" n="21.1.0">
							<tei:p>DD. NN. IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETORI)O ET PATRICIO. Iam dudum quidem divus avunculus noster testamentorum conpendia generali lege conplexus formulam iuris antiqui et inanem verborum conquisitionem non necessariam iudicavit validissimam statuens voluntatem, cum de nostris altaribus coniuges petunt, ut decedenti prius succedat superstes.</tei:p>
						</tei:div>
						<tei:div type="textpart" subtype="3" n="21.1.1">
							<tei:p>Sed quoniam Leonius v(ir) s(pectabilis) munitus veteribus constitutis nostram supplex maluit expectare sententiam, occasionem novandae legis amplectimur salubri definitione censentes, ut, sive inter se coniugum seu quorumcumque consensus oblatis serenitati nostrae precibus optaverit morte praeventi heredem superstitem fieri oportere personam, hoc ita ratum firmumque permaneat, ut nihil robustius aestimetur, et in augustam notitiam pervenisse sufficiat, etiamsi nullum processerit ex hac parte responsum.</tei:p>
						</tei:div>
						<tei:div type="textpart" subtype="3" n="21.1.2">
							<tei:p>Nam cum liceat cunctis iure civili atque praetorio, liceat per nuncupationem, liceat municipalibus gestis iudicia suprema conponere, procul dubio manebit firmior haec voluntas, quae testimonio principis et subscriptione condetur, si tamen nullum defuncti posterius extabit arbitrium.</tei:p>
						</tei:div>
						<tei:div type="textpart" subtype="3" n="21.1.3">
							<tei:p>Leonius vero et Iucunda uxor eius tanta vicissim caritate certarunt, ut fusis simul precibus ius poscerent<tei:pb facs="leges-novellae_0226" />liberorum et propter incertum sortis humanae superstitem coniugem precarentur heredem: licet superfluo illud addentes, ut intestatae successionis ius ac licentiam sortirentur, cum hoc ipsum, quod serenitati nostrae preces pariter obtulerunt, sit testamenti ordo praecipuus. Praeterea, sicut supplicationi conexa monstrarunt, quamvis in unius chartae volumine supremum votis paribus condidere iudicium septem testium subscriptionibus roboratum. Cui nos aeternam tribui firmitatem legis huius definitione censemus, quoniam nec captatorium dici potest, cum duorum fuerit similis adfectus et simplex religio testamenta condentum cunctisque iam liceat quoquomodo et quibuscumque verbis ultimum dictare iudicium, sicut eorum principum statuta declarant, qui removerunt sanctionibus suis meliore prudentia vetusti iuris ambages.</tei:p>
						</tei:div>
						<tei:div type="textpart" subtype="3" n="21.1.4">
							<tei:p>Idcirco, quia minutiis priscae consuetudinis et obscuritate submota solam defunctorum convenit inspici voluntatem, cui multum roboris erit si vel septem vel quinque testibus muniatur, et virum spectabilem Leonium praeter fiduciam precum pridem cum uxore communium voluntas quoque alia et subscriptionibus testium munita defendit, apud eundem solida successione Iucundae coniugis suae iugiter permanente, quisquis maluerit delata nobis supplicatione testari habeat liberam facultatem.</tei:p>
						</tei:div>
						<tei:div type="textpart" subtype="3" n="21.1.5">
							<tei:p>[Cuius heres ex edicto divi Hadriani hereditaria corpora consequitur nec bonorum possessionis petendae sustinebit necessitatem, quam generaliter omnibus relaxamus.]</tei:p>
						</tei:div>
						<tei:div type="textpart" subtype="3" n="21.1.6">
							<tei:p>Ne tamen hoc testamenti genus plus iusto munisse credamur, si quis sibi vel inofficiosi querellam vel praeteriti conpetere duxerit actionem, hanc utramque secundum iuris et legum statuta servamus, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="21.1.7">
							<tei:p>Idcirco inlustris et praecelsa magnificentia tua saluberrimam sanctionem mox in omnium<tei:pb facs="leges-novellae_0227" />pervenire notitiam propositis iubebit edictis, ut possit facile cognosci condendarum servandarumque legum curam nobis esse praecipuam. DAT. XII KAL. NOV. HOM. AETIO PATRICIO III ET Q. AVRELIO SYMMACHO V̅V̅. C̅C̅. CONSS. PROP(OSITA) IN FORO DIVI TRAIANI. ANTELATA EDICTO ALBINI II P(RAEFECTI) P(RAETORI)O ET PATRICII.</tei:p>
						</tei:div>
						<tei:div type="textpart" subtype="3" n="21.1.INT">
							<tei:p>INTERPRETATIO. Haec lex de aliis titulis testamentorum id amplius habet, ut, in coniugio positi si filios non habeant, seu maritus uxorem seu uxor maritum voluerit, relinquat heredem, quod ius dicitur liberorum. Qui etiamsi in una charta suam condere maluerint voluntatem, ut invicem se heredes scribant, qui alteri superstes extiterit dimissam rem iuxta legis huius ordinem vindicabit, ita tamen, ut his personis, quibus lex concedit, si fuerit de inofficiosi querella, actio reservetur.</tei:p>
						</tei:div>
					</tei:div>
					<tei:div type="textpart" subtype="2" n="21.2">
						<tei:div type="textpart" subtype="3" n="21.2.0">
							<tei:p>IDEM AA. ALBINO II P(RAEFECTO) P(RAETORI)O ET PATRICIO. Cum sciamus et divos principes et clementiam nostram condendarum legum fomitem frequenter invenisse de precibus, iuvat ex facto, quod nuper evenit, cunctis profutura sancire. Inlustrem feminam Pelagiam cum Micce inlustris femina dictare vellet heredem, sed testium copiam non haberet, per holografam scripturam votum circa praedictam supremae prodidit voluntatis.<tei:pb facs="leges-novellae_0228" />Nam, quod solum potuit secretius licere morienti, indicem iudicii sui paginam Caesario v(iro) s(pectabili) tribuno et notario fratris sui filio secura commisit, quem natalium decus et propinquitatis religio fidem cogerent servare defunctae. Nec sane electionis suae cura testatricem fefellit. Desideriis amitae Caesarius obsecutus chartam fidei suae creditam iuris et conscientiae memor eadem qua sumpserat simplicitate vulgavit. Sed inlustris heres ab ambitu cupiditatis aliena nihil de successione praesumpsit, nihil de corporibus hereditariis vindicavit intra hos modestiae terminos manens, ut subdito precibus ultimae voluntatis arbitrio non prius se putaret heredem, nisi nos causae iustitiam probaremus. Recensitis igitur omnibus defunctae iudicium roboramus, cui praeter filium fratris et litteras suas testes habere non licuit. Idcirco inlustris femina Pelagia pro ea parte, qua heres scripta est, defunctae potietur arbitrio.</tei:p>
						</tei:div>
						<tei:div type="textpart" subtype="3" n="21.2.1">
							<tei:p>Ne tamen huius statuti salubritatem generi negemus humano, mansura iugiter lege decernimus, ut quisquis per holografam scripturam supremum maluerit ordinare iudicium habeat liberam facultatem. Multis enim casibus saepe contingit, ut morientibus testium numerus et copia denegetur. Quibus erit de legibus nostris inter ipsa vitae deficientis pericula causatio, si propriae manus litteris scribere quos voluerint non sinantur heredes. Aliis testes itinerum necessitas, aliis solitudo villarum, aliis navigatio servis tantum comitibus expedita subducit. Aliorum testatas esse prohibent voluntates hi, qui velut obsessos conclavibus suis solent custodire languentes. Nostrae posthac beneficio sanctionis intestatus nemo morietur, cui fuerit sollicitudo testandi. Late viam supremis aperimus arbitriis: si holografa manu testamenta condantur, testes necessarios non putamus. Scripto enim taliter sufficiet heredi adserere etiam sine testibus fidem rerum, dummodo reliqua congruere demonstret, quae in testamentis debere servari tam veterum principum quam nostrae praecipiunt sanctiones, ut in hereditariorum corporum possessionem probata scripturae veritate mittatur.</tei:p>
						</tei:div>
						<tei:div type="textpart" subtype="3" n="21.2.2">
							<tei:p>Cum tamen testium praesentiam testator elegerit, legitimum numerum semper oportebit adhiberi.</tei:p>
						</tei:div>
						<tei:div type="textpart" subtype="3" n="21.2.3">
							<tei:p>Necessitatem quoque praecipitem submovemus, quae testatores hactenus conpulit sub unius diei spatio supremum festinato nimis ordiri et inplere iudicium. Quibus<tei:pb facs="leges-novellae_0229" />nos licentiam tempusque largimur, ut voluntatem, quam de rebus propriis mente conceperint, frequenter scribant, frequenter retractent, frequenter emendent et quot voluerint diebus in tantae praesertim causae meditatione versentur. Haec enim deliberatio nihil inmaturum relinquit cui licebit saepe dictata corrigere.</tei:p>
						</tei:div>
						<tei:div type="textpart" subtype="3" n="21.2.4">
							<tei:p>Testes autem subscriptiones suas uno die vel omnes pariter vel, si legitimus numerus exiguam moram fecerit, horis praebere diversis sub obtutibus testatoris iubemus.</tei:p>
						</tei:div>
						<tei:div type="textpart" subtype="3" n="21.2.5">
							<tei:p>Praeterea, quoniam plerique deficientium voluntates suas cupiunt esse secretas nec ante vulgari quam luce priventur, statuimus ac iubemus, ut, si testes rogati paginae, cuius arcana nescierint, coram testatore subscripserint, nihil ex ignoratione testium testamentorum firmitatibus derogetur, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="21.2.6">
							<tei:p>Idcirco inlustris et praecelsa magnificentia tua iustissimam legem et cunctis generaliter profuturam in omnium celeriter ire notitiam propositis iubebit edictis, ut facile possit agnosci nostrarum salubritas sanctionum. DAT. VII KAL. IAN. ROM(AE) AETIO III ET SYMMACHO V̅V̅. C̅C̅. CONSS. ACC(EPTA) VI KAL. IAN. ROM(AE). PROP(OSITA) V KAL. IAN. IN FORO TRAIANI CONSS. S(VPRA)S(CRIPTIS).</tei:p>
						</tei:div>
						<tei:div type="textpart" subtype="3" n="21.2.INT">
							<tei:p>INTERPRETATIO. Haec lex licet alia replicet, quae in aliis legibus habentur exposita, tamen hoc amplius observandum esse praecipit, ut, si cui fuerit testandi voluntas et testes forsitan defuerint, voluntatem suam propria manu perscribat, quae prolata post defuncti obitum plenam obtinet firmitatem.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="22">
                    <tei:head><tei:pb facs="leges-novellae_0230" />XXII [Haenel XXI]. DE OFFICIO ET DE NVMERARIIS PRAEFECTORVM PRAETORIO.</tei:head>
					<tei:div type="textpart" subtype="2" n="22.1">
						<tei:div type="textpart" subtype="3" n="22.1.0">
							<tei:p>IMPP. THEOD(OSIVS) ET VALENT(INIANVS) AA ALBINO II P(RAEFECTO) P(RAETORI)O ET PATRICIO. Iustitiam suggestionis probamus, cuius omnis haec mens est, ne quid umquam contra innocentiam male petentibus licere patiamur. Scimus enim, quanta saepe miseros vexet invidia, quos iniquitas indicantum fastigio potestatis adfligit. Officium sedis celsitudinis tuae, sine quo necessitates publicae nequeunt expediri, per infortunia multa iam saucium medicinam nostrae curationis exposcit, quae dudum potuisset adhiberi, si suggestio similis ante manasset.</tei:p>
						</tei:div>
						<tei:div type="textpart" subtype="3" n="22.1.1">
							<tei:p>Hac igitur mansura iugiter lege sancimus, ut quisquis ex officio praetoriano, priusquam militandi finem consummatis per ordinem temporibus sortiatur, sub adtestatione gestorum testimonio praefecturam regentis honestam meruerit missionem, seu quietis studio sive alterius amore militiae, nullam sustineat de non peractis stipendiis quaestionem fiduciam perpetuae securitatis habiturus.</tei:p>
						</tei:div>
						<tei:div type="textpart" subtype="3" n="22.1.2">
							<tei:p>Praeterea numerarios praetorianae sedis, penes quos publicarum rationum notitia consistit, sive privatos sive aliam militiam fortasse sortitos, post, quinquennium discussionibus subiacere prohibemus. Intra hoc enim tempus vestigari facile quamvis latens veritas potest. Et certe nullius tam gravis debet esse condicio, ut terminum non habeat sollicitudinis et timoris.</tei:p>
						</tei:div>
						<tei:div type="textpart" subtype="3" n="22.1.3">
							<tei:p>Munimen uberius consideratio flagitat aequitatis. Officium praetorianum sub quolibet expensarum colore in praeiudicium cautionum vetamus urgueri, in cuius perniciem nequitia creditorum frequenter excogitat, ut pecuniam pro publica necessitate numeratam privatis simulent profecisse conpendiis: quibus hanc poenam praesenti constituimus sanctione, ut, si quando pecuniam suam sub tali credendam putaverint esse contractu, eius protinus amissione multentur nihilque vel ab his quos adversum vetita deceperint vel de publicis rationibus consequantur.</tei:p>
						</tei:div>
						<tei:div type="textpart" subtype="3" n="22.1.4">
							<tei:p>Haec officio praetoriano salutis fortunarumque praesidia tribuisse sufficiat, cui etiam mensores, quos pridem habere desiderat, pro mansionum suarum quiete concedimus, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="22.1.5">
							<tei:p>Inlustris igitur et praecelsa magnificentia tua iustissimam legem propriis vulgabit edictis, ut omnibus innotescat nostro saeculo rei publicae nihil amplius esse praestandum nisi quod deceat adquiri. DAT. XVIII KAL. IAN. ROM(AE) ARTIO III ET SYMMACHO V̅V̅. C̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="23">
                    <tei:head><tei:pb facs="leges-novellae_0231" />XXIII [Haenel XXII]. DE SEPVLCRI VIOLATORIBVS.</tei:head>
					<tei:div type="textpart" subtype="2" n="23.1">
						<tei:div type="textpart" subtype="3" n="23.1.0">
							<tei:p>DD. NN. IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETORI)O ET PATRICIO. Diligenter quidem legum veterum conditores prospexerunt miseris et post fata mortalibus, eorum qui sepulcra violassent capita persequendo. Sed quoniam noxiae mentes caeco semper in facinus furore rapiuntur et se ad poenas dudum statutas existimant non teneri, necesse est severitatem novare, quam videmus hactenus inpune contemptam. Quis enim nescit quietos sollicitari funestis ausibus manes et horribilem violentiam defunctorum cineribus inferri? Luce palam sepulcra caeduntur et quidquid religio vetat in usum licentiae traxit sacrilega praesumptio. Finis malorum iam nec mortuis datur, in quorum supplicia constructio miserandae sedis eripitur. Scimus enim — nec vana fides est — solutas membris animas habere sensum et in originem suam spiritum redire caelestem. Hoc libris veteris sapientiae, hoc religionis, quam veneramur et colimus, declaratur arcanis. Et licet occasus necessitatem mens divina non sentiat, amant tamen animae sedem corporum relictorum et nescio qua sorte rationis occultae sepulcri honore laetantur, cuius tanta permanet cunctis cura temporibus, ut videamus in hos usus sumptu nimio pretiosa montium metalla transferri operosasque moles censu laborante conponi. Quod prudentium certe intellegentia recusaret, si nihil crederet esse post mortem. Nimis barbara est et vesana crudelitas munus extremum luce carentibus invidere et dirutis<tei:pb facs="leges-novellae_0232" />per inexpiabile crimen sepulcris monstrare caelo corporum reliquias humatorum.</tei:p>
						</tei:div>
						<tei:div type="textpart" subtype="3" n="23.1.1">
							<tei:p>Huius nefandi sceleris inter ceteros reos vehementior clericos querella persequitur, quos portentis talibus inmorantes frequenter aspexit dies tristior. Ferro adcincti vexant sepultos et obliti numinis caelo ac sideribus praesidentis cinerum contagione pollutas sacris altaribus manus inferunt, tanto in profundam caliginem conscientiae suae stupore demersi, ut reverendis audeant interesse mysteriis et post excidia funerum credant deum posse placari, quem nocentes precantur incassum, quem vita melior exorat.</tei:p>
						</tei:div>
                        <tei:div type="textpart" subtype="3" n="23.1.2">
							<tei:p>Commissorum talium foeditatem, ne diutius tempora nostra maculentur, hac edictali lege damnamus. Quisquis igitur sepulcra profundae violator quietis et lucis ipsius hostis effoderit, quisquis ex his quaelibet marmora vel saxa sustulerit, poenae mox habeatur obnoxius.</tei:p>
						</tei:div>
						<tei:div type="textpart" subtype="3" n="23.1.3">
							<tei:p>Servos colonosque in hoc facinore deprehensos duci protinus ad tormenta conveniet. Si de sua tantum fuerint temeritate confessi, luant commissa sanguine suo; si dominos inter supplicia nullo interrogante nexuerint, pariter puniantur.</tei:p>
						</tei:div>
						<tei:div type="textpart" subtype="3" n="23.1.4">
							<tei:p>Ingenui quoque, quos similis praesumptio reos fecerit, si fortasse plebei et nullarum fuerint facultatum, poenas morte persolvant; splendidiores autem vel dignitatibus noti bonorum suorum medietate multati perpetua notentur infamia.</tei:p>
						</tei:div>
						<tei:div type="textpart" subtype="3" n="23.1.5">
							<tei:p>Clericos vero, quos tam diri operis constiterit auctores, dignos credimus maiore supplicio: vehementius enim coercendus est quem peccasse mireris, scelus omne gravius facit claritudo personae. Intolerandum, nimis execrabile, non ferendum induere nomen et titulum sanctitatis et abundare criminibus.<tei:pb facs="leges-novellae_0233" />Quisquis igitur ex hoc numero sepulcrorum violator extiterit, ilico clerici nomen amittat et stilo proscriptionis addictus perpetua deportatione plectatur. Quod ita servari oportere censemus, ut nec ministris nec antistitibus sacrae religionis in tali causa statuamus esse parcendum. Facessant querellae: nullius innocentiam sauciamus, nocentes tantum lex nostra persequitur.</tei:p>
						</tei:div>
						<tei:div type="textpart" subtype="3" n="23.1.6">
							<tei:p>Sed quoniam plerumque statutis salubribus dissimulatione venalium iudicum negatur effectus, praesenti iubemus edicto, ut provinciae moderator adminiculo municipum fultus censuram nostrae legis exerceat. Et licet nemo reus possit fascibus ac securibus reluctari, si quis tamen extiterit sic superbus, sic inpotens, sic rebellis, in cuius nequeat ire supplicium, amplissimas potestates directa relatione mox instruat, ne severitas iusta lentetur.</tei:p>
						</tei:div>
						<tei:div type="textpart" subtype="3" n="23.1.7">
							<tei:p>Quod si violatores sepulcri quos potuerit secundum formam sanctionis huius punire neglexerit vel de superioribus referre distulerit, facultatibus et honore privetur.</tei:p>
						</tei:div>
						<tei:div type="textpart" subtype="3" n="23.1.8">
							<tei:p>Cuius quisquis, sive adhuc in potestate positi sive privati, propter omissam poenam violatoris sepulcri voluerit accusator emergere, habeat liberam facultatem. Nec delatoris formidet invidiam, cum praemio magis dignus sit, qui se constanter inprobos odisse monstraverit, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="23.1.9">
							<tei:p>Inlustris et praecelsa magnificentia tua legem, quam pietatis et religionis amore concepimus, provinciis provinciarumque rectoribus celeriter innotescere propositis iubebit edictis, ut<tei:pb facs="leges-novellae_0234" />criminosis poena reddatur, innocenter viventibus gratulatio, pax sepultis. DAT. III ID. MART. ROM(AE) ACC(EPTA) VI KAL. APRIL. ROM(AE) CALEPIO V. C. CONS. PROP(OSITA) IN FORO TRAIANI VIII ID. APRIL. ANTELATA EDICTO ALBINI V(IRI) INL(VSTRIS) II P(RAEFECTI) P(RAETORI)O ET PATRICII.</tei:p>
						</tei:div>
						<tei:div type="textpart" subtype="3" n="23.1.INT">
							<tei:p>Haec lex interpretatione non eget.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="24">
                    <tei:head>XXIIII [Haenel XXIII]. DE NEGOTIATORIBVS.</tei:head>
					<tei:div type="textpart" subtype="2" n="24.1">
						<tei:div type="textpart" subtype="3" n="24.1.0">
							<tei:p>IMPP. THEOD(OSIUS) ET VALENT(INIANVS) AA. AD FLORIANVM COM(ITEM) S(ACRARVM) L(ARGITIONVM). Inter cetera, quae perennitatis nostrae mansuro saeculis ordinamus imperio, hoc quoque, quo aerarii nostri commoda tueri posse salubri suggestione probamus, maiestatis nostrae sancimus oraculo, ne ulterius furtiva negotiatio et claris urbibus rarum faciat mercatorem et obscuris ac reconditis locis in damnum publicae functionis lateat turba mercantum, Floriane f(rater) a(mantissime).</tei:p>
						</tei:div>
                        <tei:div type="textpart" subtype="3" n="24.1.1">
                            <tei:p>Idcirco inlustris auctoritas tua pragmatici<tei:pb facs="leges-novellae_0235" />nostri tenore conperto sciat iuxta suggestionem suam omnes, qui declinatis urbibus per vicos portusque quamplures possessionesque diversus exercent negotiationis officium, pro aerarii nostri commoditate retinendos, ut secundum modum, quem iustitia suaserit, aurariam functionem cogantur agnoscere: gravis multae condemnatione proposita his, qui huiusmodi negotiatores in fiscale dispendium putaverint cohibendos. Aequum enim est eum, qui praeceptis nostris crediderit obviandum, facultatum suarum subire discrimen. DAT. VII KAL. MAI. ROM(AE) CALEPIO V̅C̅. CONS.</tei:p>
                        </tei:div>
					</tei:div>
				</tei:div>
				<tei:div type="textpart" subtype="1" n="25">
                    <tei:head>XXV [Haenel XXIIII]. DE LIBERTIS ET SVCCESSIONIBVS EORVM.</tei:head>
					<tei:div type="textpart" subtype="2" n="25.1">
						<tei:div type="textpart" subtype="3" n="25.1.0">
							<tei:p>DD. NN. IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETORI)O ET PATRICIO. Cum iuris aequitas omnibus dominis in commune permiserit fructu libertatis et praemio fortunam mutare servorum nec manumissoris posteros his graves esse conveniat, quos meliore iudicio tanti muneris auctor evexerit, duras nimis benemeritis credimus sanctiones, quae sic opprimunt sub ingrati actione libertos, ut ab heredibus defunctorum praecipiant in servitutem vocari, tamquam contra iniuriarum vel superbiae reos nulla nisi abrogandae libertatis poena sufficiat.</tei:p>
						</tei:div>
                        <tei:div type="textpart" subtype="3" n="25.1.1">
							<tei:p>Huius ergo statuti vigorem benignius corri-<tei:pb facs="leges-novellae_0236" />gentes mansura iugiter lege decernimus, ut, si quis ex familia sua cuiuslibet sexus homines libertate donaverit, eius heredes, sive extranei sive filii seu filiae seu nepotes neptesque fuerint vel propinqui cuiuscumque cognationis et nominis, manumissos non teneant ad obsequiorum necessitatem nullamque contra ingratos habeant actionem, sed, quod minime remur, si contumeliam fortasse pertulerint, ad cohercendos iniuriarum reos utantur iure communi. Nemo sibi nostrae legis obstaculo credat perire vindictam: late adversum noxios severitas patet. Hoc unum genus ultionis nostro saeculo venturisque temporibus nulli prorsus sperare permittimus, ut in ius vocati postulet servitutem. Iustitiam praesentis edicti, si bene sentiant, famae praestamus heredum, ne videantur non agere causam doloris, sed exercere potius cupiditatis ardorem.</tei:p>
						</tei:div>
						<tei:div type="textpart" subtype="3" n="25.1.2">
							<tei:p>De successionibus etiam, quas latius et obscurius veteres protulerunt, conpendium lucidae definitionis adhibemus. Itaque libertus, qui c(ivis) R(omani) privilegium fuerit consecutus, sive unicum pignus seu plures cuiuslibet sexus habeat filios, cum mori coeperit, suboli suae omnes proprias si maluerit facultates supremo securus dimittat arbitrio.</tei:p>
						</tei:div>
						<tei:div type="textpart" subtype="3" n="25.1.3">
							<tei:p>Quod si nulla prole gaudebit, quattuor uncias bonorum suorum manumissoris filio vel, si plures erunt, filiis derelinquat aut, si filiorum nullus extiterit, nepoti ex filio vel nepotibus eandem deputet portionem.</tei:p>
						</tei:div>
						<tei:div type="textpart" subtype="3" n="25.1.4">
							<tei:p>Filias vero manumissoris earumque filios et nepotes inpune praetereat, nisi forsitan aliud amor suaserit voluntasque morientis.</tei:p>
						</tei:div>
						<tei:div type="textpart" subtype="3" n="25.1.5">
							<tei:p>Ne quid autem scaevis interpretationibus calumniantum moliantur insidiae, quod pro liberto statuimus pari sibi munere etiam liberta defendat.</tei:p>
						</tei:div>
						<tei:div type="textpart" subtype="3" n="25.1.6">
							<tei:p>Praeterea intestatis libertis filius filiave nepos neptisque vel si plures superstites fuerint, dummodo liberi civesque Romani, pro totius patrimonii soliditate succedant.</tei:p>
						</tei:div>
						<tei:div type="textpart" subtype="3" n="25.1.7">
							<tei:p>Nam si nec filios habuerint nec nepotes, reliquerint tamen patrem matrem fratrem sororem pari libertate gaudentes, medietatem sibi intestatae successionis<tei:pb facs="leges-novellae_0237" />haec de supradictis persona defendat quae gradu potior invenitur, aliam vero medietatem manumissorum reservamus heredibus: quos tunc respiciet omnis hereditas, si intestato expressa necessitudinum nomina defuisse constiterit.</tei:p>
						</tei:div>
						<tei:div type="textpart" subtype="3" n="25.1.8">
							<tei:p>Ipsis vero manumissoribus nihil penitus derogamus, quibus ius patronatus integrum semper manebit salvumque durabit quidquid vel prisci iuris auctoritas vel superiorum principum sanctiones contra ingratos detulere libertos.</tei:p>
						</tei:div>
						<tei:div type="textpart" subtype="3" n="25.1.9">
							<tei:p>Sed ne penitus sibi reverentiam posteri causentur negatam, statuimus et iubemus, ut adversum manumissoris filios et nepotes liberti libertaeve in nullis omnino causis testimonium dicant. Quod si, licet nihil valiturum, dixerint, puniantur, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="25.1.10">
							<tei:p>Inlustris et praecelsa magnificentia tua propositis reverenter edictis cunctorum sensibus aequitatem nostrae legis insinuet, ut, quanto studio et detestemur iniustos et libertati tribuamus favorem, totus ubi noster est orbis agnoscat. DAT. III NON. IVN. ROM(AE) CALEPIO ET ARDABVRE V̅V̅. C̅C̅. CONSS. PROP(O SITA) IN FORO TRAIANI V ID. IVN. ANTELATA EDICTO ALBINI V̅C̅.</tei:p>
						</tei:div>
						<tei:div type="textpart" subtype="3" n="25.1.INT">
							<tei:p>INTERPRETATIO. Lex ista constituit, ut liberti, qui cives Romani effecti sunt, ab heredibus manumissorum, sive filii sint sive extranei, proposita iniuriae actione, qua se dicant laesos, pro occasione istius ingratitudinis ad servitium nullatenus revocentur. Sed si talis casus emerserit, quasi contra alios ingenuos, sic de iniuriis apud iudicem actio proponatur. De successionibus vero libertorum, hoc est civium Romanorum, id censuit observandum, ut libertus sive liberta, si unum filium seu plures habuerint, ipsis facultatem suam morientes si voluerint integram derelinquant. Contra cuius voluntatem neque filii ex patrono neque nepotes ex filio ulla venire poterunt ratione. Quod si libertus libertave, qui defuncti fuerint, filios non habuerint et testari fortasse voluerint, tertiam facultatis suae manumissorum filiis vel nepotibus, qui ex masculis<tei:pb facs="leges-novellae_0238" />nati fuerint, derelinquant. Filias vero manumissoris earumque filios et nepotes ab hac hereditate salva pagina testamenti securi, si voluerint, praetermittant, quia feminae ad istas hereditates penitus non vocantur: nisi forte illi liberti de duabus partibus pro gratia aliqua filiabus vel nepotibus ex filia patronorum suo voluerint conferre iudicio. Si vero liberti nec filios dimiserint nec nepotes, si patrem matrem fratrem sororem et ipsos libertos civesque Romanos factos esse constiterit, quos superstites derelinquunt, tunc medietatem sibi patroni heredes vindicent et medietatem de suprascriptis personis de gradu defuncti liberti qui proximior invenitur. Nam si liberti qui cives Romani fuerint vivo manumissore decesserint, si sine voluntate patroni condere voluerint testamenta, penitus non valebunt, quia auctoritati manumissorum omnia lex ista servauit. Contra filios vero vel nepotes nec libertus nec liberta testimonium dicere in quacumque causa praesumant: quod si fecerint, licet recipi nulla liceat ratione, tamen quicumque liberti contra filios vel nepotes patroni contrarium testimonium dederint, puniantur.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="26">
                    <tei:head>XXVI [Haenel XXV]. DE CONFIRMATIONE LEGVM DIVI THEOD(OSII) AVG(VSTI) QVAE LATAE SVNT POST THEODOSIANVM.</tei:head>
					<tei:div type="textpart" subtype="2" n="26.1">
						<tei:div type="textpart" subtype="3" n="26.1.0">
							<tei:p>IMPP. THEOD(OSIVS) ET VALENT(INIANVS) AA. ALBINO II P(RAEFECTO) P(RAETORI)O ET PATRICIO, Gloriosissimus principum dominus Theodosius clementiae meae pater leges a se post Codicem nominis sui latas nuper ad nos, sicut repetitis constitutionibus caverat,<tei:pb facs="leges-novellae_0239" />prosequente sacra praeceptione direxit, Albine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="26.1.1">
							<tei:p>Inlustris et praecelsa magnificentia tua nostrorum quoque apicum tenorem secuta perferri eas in notitiam omnium cum supradicta venerabili iussione simul missa, quae nihil dubitationis reliquit, tam suis quam provincialium iudicum decernet edictis, ut, sicuti uterque orbis individuis ordinationibus regitur, isdem quoque legibus temperetur. DAT. III NON. IVN. RAV(ENNAE) POSTVMIANO ET ZENONE V̅V̅. C̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="27">
                    <tei:head>XXVII [Haenel XXVI]. DE TRIGINTA ANNORVM PRAESCRIPTIONE OMNIBVS CAVSIS OPPONENDA.</tei:head>
					<tei:div type="textpart" subtype="2" n="27.1">
						<tei:div type="textpart" subtype="3" n="27.1.0">
							<tei:p>IMPP. THEOD(OSIVS) ET VALENT(INIANVS) AA. FIRMINO P(RAEFECTO) P(RAETORI)O. Boni principis cura vel prima vel maxima est quietem provincialium propitia sollicitius mente tractare, quibus quanto plus fuerit humanitatis inpensum, tanto pronius amor devotionis incumbit. Haec est enim natura mentis humanae, ut quod amittit ex commodo conpenset in gratia et animos praestitis largioribus interiore quodam vinculo caritatis obstringat. Iuvat itaque iuris perpetui enfyteutici patrimonialis, iuris rei publicae vagas aeternasque calumnias et nullo temporum fine conclusas certis et designatis terminis limitare. Quam nobis necessitatem ferendae legis iusta inposuit querimonia plurimorum.<tei:pb facs="leges-novellae_0240" />Quis ferat institui iurgia, quae avi ac proavi nescierunt? quae alia inprobum litigatorem tam valida defensio submovebit, si possessorem nec saecula in infinitum transacta defendent?</tei:p>
						</tei:div>
						<tei:div type="textpart" subtype="3" n="27.1.1">
							<tei:p>Praeter tantae aetatis iniuriam vehementer offendit, quod quibusdam nec militiae suae privilegia suffragantur. Diuturno excubiarum labore perfunctis inpingi contumeliosam status conperimus quaestionem et, quos verecundiae adtestatione, natalium splendore conspicuos praeclara scriniorum officia probaverunt, naevo erubescendae obiectionis urgueri, emeritos aulicis honoribus viros trahi ad laqueos vilissimi colonatus et tunc periculosius laborare, quando post continuos observationum labores et residuo vitae optata debent quiete gaudere.</tei:p>
						</tei:div>
						<tei:div type="textpart" subtype="3" n="27.1.2">
							<tei:p>Domini vernulas suos fidelius servientes, cum libuerit, iugo servitutis absolvunt, et, quod esse non poterant qualitate nascendi, manumissionis beneficio consequuntur. Indignum facinus deteriorem condicionem liberis esse quam servis, ut humilis abiectaque fortuna legibus quod non habebat adquirat, nobilior quod habuit obtinere non possit. Absit a temporibus nostris, ut id conscientia nostra permittat. Quin immo hunc nobis gloriae titulum vindicamus, ut nostro studio gravissimae consuetudinis licentia conprimatur: decet nostris specialiter remediis veternosae valetudinis adversa curare. Medicinae huius laus aeterna contingit, cum nos tam salubris aequitatis auctores aetas et praesens et futura declaret.</tei:p>
						</tei:div>
						<tei:div type="textpart" subtype="3" n="27.1.3">
							<tei:p>Ad quam benevolentiam praecipue nos hortata est lex domini patris clementiae meae Theodosii perennis Augusti, qua virtutum suarum morem secutus humano generi profunda quiete prospexit constituens post triginta annos nulla<tei:pb facs="leges-novellae_0241" />penitus iurgia, quae medio tempore mota non fuerant, excitari. Cuius invicti principis laudibus etiam praesentem legem necesse est adplicari. Illiam namque pia mente praestando viam huic alteri praebuit, qua beneficia eius latius panderentur. Praecipimus igitur propter quorundam pravas interpretationes, quibus sanctio memorata non sufficit, dum minutias iuris et captiosa verba sectantur, ut quae specialiter iussa sunt specialiter abrogentur, cum generalitatis designatio universa consumat, nec aliquid esse possit exceptum, quod non per illud venerabile constitutum hoc peremptorio vocabulo concludatur. Dicendo enim ‘omnia’ nullum penitus cuiuslibet litis aut causationis fomitem derelinquit.</tei:p>
						</tei:div>
						<tei:div type="textpart" subtype="3" n="27.1.4">
							<tei:p>De originariis et colonis, inquilinis ac servis utriusque sexus, peculiis atque agnationibus designati iuris, id est perpetui patrimonialis enfyteuticarii et rei publicae, post triginta annorum curricula nulla deinceps actio moveatur. Et negotium, de quo per expressa tempora sollemniter nemo pulsavit, novum nemo proponat.</tei:p>
						</tei:div>
						<tei:div type="textpart" subtype="3" n="27.1.5">
							<tei:p>Quod in omnium consummationem causarum iussum est debere servari. Aequum est enim tot annos sine interpellatione decursos nullo nomine, nulla prorsus occasione subverti. Ac, si constiterit memorati temporis intercessisse silentium, etiam has causas, quae sub fiducia legum praesenti sanctione ablatarum motae sunt nec finitae, huius sacrae praeceptionis auctoritate volumus aboleri, quia, ut inchoari tales nolumus actiones, ita male inchoatas haberi oportet extinctas.</tei:p>
						</tei:div>
						<tei:div type="textpart" subtype="3" n="27.1.6">
							<tei:p>Intra haec sane tempora si coepta lis fuerit de originariis vel agnatione cespitis designati, hanc formam erga possidentes servari praecipimus, quae lege divi parentis nostri Honorii de colonis utriusque sexus iuris privati evidenti definitione conscripta est: scilicet ut a persona feminea viginti annorum, a virili triginta repetentem praescriptio obiecta submoveat. Quam et in illa parte observari convenit, quae statuta<tei:pb facs="leges-novellae_0242" />est de agnatione talium personarum.</tei:p>
						</tei:div>
						<tei:div type="textpart" subtype="3" n="27.1.7">
							<tei:p>Et licet rem omnibus causis generaliter profuturam a nemine temerari posse credamus, tamen, ne quos sacrilega temeritas ad subreptionem quacumque conpellat audacia, praesumentes triginta librarum auri poena percellet. Eadem manebit palatinum officium utriusque aerarii nec non officium culminis tui vel cunctarum iudicum provinciarum, ut pari sorte quae salubriter constituimus periculo etiam salutis suae inlibata conservent, Firmine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="27.1.8">
							<tei:p>Inlustris et praecelsa magnitudo tua, per quam novimus universitatis quietem studiosa diligentia custodiri, legem cunctis provinciis, universis litibus adplicandam propositis vulgabit edictis, ut post triginta, sicut dictum est, annos perniciosa diversarum omnium causarum propositio conquiescat. DAT. XV KAL. IVL. RAV(ENNAE) ASTVRIO ET PROTOGENE V̅V̅. C̅C̅. CONSS. P(RO)P(OSIT)A IN FORO TRAIANI XIII KAL. AVG. SVB EDICTO FIRMINI VIRI INL(VSTRIS) P(RAEFECTI) P(RAETORI)O.</tei:p>
						</tei:div>
						<tei:div type="textpart" subtype="3" n="27.1.INT">
							<tei:p>Ista lex ideo interpretata non est, quia sequens sub titulo ‘de episcopali iudicio et de diversis negotiis’ et de tricennio loquitur et omnia, quae hic conprehensa non sunt, evidenter<tei:pb facs="leges-novellae_0243" />habet expressa.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="28">
                    <tei:head>XXVIII [Haenel XXVII]. DE PRINCIPIBVS AGENTVM IN REBVS.</tei:head>
					<tei:div type="textpart" subtype="2" n="28.1">
						<tei:div type="textpart" subtype="3" n="28.1.0">
							<tei:p>IMPP. THEOD(OSIVS) ET VALENT(INIANVS) AA. OPILIONI M(A)G(ISTRO) OFF(ICIORUM). Libenter accipimus, quotiens necessaria suggeruntur. Tantum enim laudis est veterum statuta servare quantum necessaria provida mente sanxisse; eadem ratio est praestare beneficia et praestita custodire.</tei:p>
						</tei:div>
						<tei:div type="textpart" subtype="3" n="28.1.1">
							<tei:p>Igitur sublimitatis tuae, quae magnanimitate sui nostris temporibus proficere iudicat quidquid rationabili sollicitudine providetur, suggestionem sequentes agentum in rebus scholae, quorum labores sollicitudines vigiliae tantae sunt, ut soli quidquid oneris est et profiteri et efficere videantur, hac edictali lege consulimus, ut, quae vetustas pro remuneratione sui praestitit et intercepta iam diu fuerant, consequantur: scilicet ut inconsulto principe, qui ex eadem schola ad obsequia praefecturae praetorianae post infinita discrimina et consumpta aetatis parte meliore pervenit, pri-<tei:pb facs="leges-novellae_0244" />mores designati officii nil usurpent, neque praefectianus aliquis summae sumat militiae sacramenta neque matriculis eximatur praeter eius conscientiam atque consensum, ita ut eadem matricula officii praetoriani in principis potestate consistat.</tei:p>
						</tei:div>
						<tei:div type="textpart" subtype="3" n="28.1.2">
							<tei:p>De annonis atque emolumentis principibus nihil per iudicum avaritiam subtrahatur. Debent enim plurimis remediis adiuvari, quos novimus, ut ad hoc veniant, plurima pericula sustinere, Opilio f(rater) a(mantissime).</tei:p>
						</tei:div>
						<tei:div type="textpart" subtype="3" n="28.1.3">
							<tei:p>Inlustris itaque auctoritas tua haec, quae merito constituta sunt, praecipiet pro sua aequitate servari, ut spe certa recuperandi praemii antiquitus deputati in necessitatibus publicis fidelius elaborent, quoniam, ubi certus fructus est, illic studiosius laborare delectat: multa decem librarum auri statuta, si quis legis huius obviaverit constitutis. DAT. III ID. SEPT. RAV(ENNAE) ASTVRIO ET PROTOGENE V̅V̅. C̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="29">
                    <tei:head>XXVIIII [Haenel XXVIII]. DE NAVICVLARIIS AMNICIS.</tei:head>
					<tei:div type="textpart" subtype="2" n="29.1">
						<tei:div type="textpart" subtype="3" n="29.1.0">
							<tei:p>IMP. VALENT(INIANVS) A. EPITYNCANO P(RAEFECTO) V(RBI) Publicis commodis et sacratissimae urbis utilitatibus amica suggestio magnitudinis tuae clementiam nostram more solitae provisionis admonuit, ut naviculariorum corpori per tot detrimenta lassato remedia praestaremus: quorum privilegiis sufficere constituta vetera potuerunt, nisi haec temeritas inlicitae usurpationis infringeret, Epityncane p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="29.1.1">
							<tei:p>Unde inlustris m(agnitudo) t(ua) hac nostri pragmatici sanctione cognoscat iuxta suggestionem suam navicularios, qui munus proprium defugerunt, ad corpus suum cum agna-<tei:pb facs="leges-novellae_0245" />tione et peculiis reducendos, omni vel coniunctionis vel obnoxietatis vel cuiuslibet personae privilegio et defensione submota: eorum, qui sine heredibus obierunt, substantiam quolibet alienatam titulo ab his vindicari, qui memoratae serviunt functioni.</tei:p>
						</tei:div>
						<tei:div type="textpart" subtype="3" n="29.1.2">
							<tei:p>Navem nec facere novam nec instaurare intra capacitatem quadraginta cuparum liceat ei, a quo hoc munus videtur esse susceptum. Privatorum naves legitimae capacitatis necessitatem huius functionis singulis cursibus, minores vero binis solidis adiuvabunt, ut necessarium corpus saluberrimae provisionis auxilio sublevatum devotionem solitam redintegratis viribus possit agnoscere. DAT. VIII KAL. MAI. ROMAE VALENTINIANO A. VII ET AVIENO V̅C̅. CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="30">
                    <tei:head>XXX [Haenel XXVIIII]. DE LAMPADARIIS.</tei:head>
					<tei:div type="textpart" subtype="2" n="30.1">
						<tei:div type="textpart" subtype="3" n="30.1.0">
							<tei:p>IMP. VALENT(INIANVS) A. OPILIONI MAG(ISTRO) OFF(ICIORVM). Merito amplitudinem tuam de statutis prodecessorum tuorum contrariis inter primicerium lampadariorum et sequentes eius habitis videmus retulisse, ut, quod pro verecunda moderatione ipse non poteras, nostra sententia definiret. Magnae prudentiae est reverentiam melioribus servare decretis, Opilio f(rater) a(mantissime).</tei:p>
						</tei:div>
						<tei:div type="textpart" subtype="3" n="30.1.1">
							<tei:p>Inlustris itaque auctoritas tua iuxta rationabilem suggestionem suam perpendentis et brevia nimis et longiora tempora hac edictali lege nos statuisse cognoscat, ut primicerius lampadariorum tres annos in primatus administratione consistat, quatenus hoc labore perfuncto sequentibus ad processum copia tribuatur, ut neque ille diuturnitate posterioribus onerosus exsistat neque sequentes nimia expectatione languescant.</tei:p>
						</tei:div>
						<tei:div type="textpart" subtype="3" n="30.1.2">
							<tei:p>De absentibus quae amplitudinis tuae suggestio patefecit, serenitas nostra confirmat: hoc est ut, si biennio quis afuerit, unum ei, triennio duo, quadriennio tres merito praecipiat anteponi; sin vero quinquennio, matriculis eximatur, ut et desides poena percellat et sedulis observationis suae conpetentia praemia concedantur. DAT. V NON. OCT. ROMAE VALENT(INIANO) A. VII ET AVIENO CONSS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="31">
                    <tei:head><tei:pb facs="leges-novellae_0246" />XXXI [Haenel XXX]. DE COLONIS VAGIS ET DE ADVENIS.</tei:head>
					<tei:div type="textpart" subtype="2" n="31.1">
						<tei:div type="textpart" subtype="3" n="31.1.0">
							<tei:p>IMP. VALENT(INIANVS) A. FIRMINO P(RAEFECTO) P(RAETORI)O ET PATRICIO. Cum pure et fideliter observari debeant quae caventur in legibus, latam dudum de colonis originariis fucum pati quorundam maligna mente cognovimus. Nam cum is, a quo discessit obnoxius, triginta annorum repellatur obiectu, eundo per hos atque alios designatum tempus absumit: ita contingit, ut, cum illi pereat a quo fugit nec huic ad quem venit possit adquiri, mansionum permutatione desinat esse quod natus est, libertatem, quam nascendo non habuit, fugae sibi adsiduitate defendens. Nulli umquam nisi colono fugitivo culpa sua praemium fuit: ea causa incipit melior effici, qua poenam meretur.</tei:p>
						</tei:div>
						<tei:div type="textpart" subtype="3" n="31.1.1">
							<tei:p>Quod tamen sufficit hucusque licuisse. Nam cum prior dominus obice legis excluditur, illi eum iubemus adquiri, apud quem eosdem annos statuti temporis probatur inplesse. Quod si propter conclusionem tricennalem et ad vim praescriptionis eludendam aequaliter habitet per diversos, is eum vindicet iure colonario serviturum, penes quem a die primae fugae triginta annorum posteriora tempora concluduntur; alias huic lucro cedat, cum quo maxi-<tei:pb facs="leges-novellae_0247" />mam tricennii partem vagus et infidus habitator effecit. Quod etiam de mulieribus originariis aeque vagantibus praecipio custodiri.</tei:p>
						</tei:div>
						<tei:div type="textpart" subtype="3" n="31.1.2">
							<tei:p>Colona vero, quae petitori post XX annorum curricula denegatur, si quem partum ante designatum tempus edidit, priori domino eum convenit non perire: aequum est ad eum suboles redeat suscepta tunc temporis, cum adhuc mulier conpetebat, ut damnum amissae matris, quod processu contigit annorum, prolis saltem vindicatio consoletur. Quem casum iubemus vicariorum conpensatione finiri, ne, quod inpium est, filii a parentibus dividantur.</tei:p>
						</tei:div>
						<tei:div type="textpart" subtype="3" n="31.1.3">
							<tei:p>Item placet, ut pars, cuius maritum esse constiterit, pro uxore eiusdem meriti vicariam reddat, quatenus prava forsitan dominorum obstinatio a faciendo divortio conquiescat, quia et in eiusmodi personis salva et inconvulsa debet coniunctionis adfectio permanere.</tei:p>
						</tei:div>
						<tei:div type="textpart" subtype="3" n="31.1.4">
							<tei:p>Sane sicut colonas commutari posse priora statuta iusserunt, ita etiam de viris licentia sit. Igitur commutationes factas lex nostra confirmat. At si aliqua cessio sine personarum commutatione praecessit vel deinceps factu fuerit, non valeat, ne ad alterum coloni, ad alium possessio exhausta perveniat.</tei:p>
						</tei:div>
						<tei:div type="textpart" subtype="3" n="31.1.5">
							<tei:p>Advenae plerumque tenues abiectaeque fortunae quorundam se obsequiis iungunt, ut, simulata laboris et obsequiorum patientia, accepto sumptu ac vestitu inluviem et squalorem egestatis evadant. Ubi de angustiis cladis suae humanitate et miseratione colligentis fuerint liberati, iam repleti, iam nihil de miseria cogitantes eligunt feminas ad patremfamilias pertinentes, sollertia forma utilitate meliores; cum satias ceperit, derelinquunt, non statu priore perpenso, non adsuetudine coniunctionis, non<tei:pb facs="leges-novellae_0248" />dulcedine filiorum, nulla lege prohibente discedunt. Itaque si nulli quolibet modo obnoxius civitati ad praedium se cuiuscumque rusticum urbanumque collegerit et mulieri obnoxiae sociari voluerit, gestis municipalibus profiteatur habitandi ubi elegerit voluntatem, ut hoc vinculo praecedente nec habitaculum quod placuit deserat nec consortium mulieris abrumpat: qua professione deprompta salva ingenuitate licentiam non habeat discedendi.</tei:p>
						</tei:div>
						<tei:div type="textpart" subtype="3" n="31.1.6">
							<tei:p>Pari lege mulieres ingenuas iubeo detineri, a quibus coniunctio adpetita est et electa servorum seu colonorum, ut his abire non liceat. Filii earum, si denuntiatio non praecessit, in eorum iure et dominio, apud quos creati sunt vel creantur, colonario nomine perseverent; post denuntiationem vero editos secundum scita divalia servos esse censemus, ut illos nexus, sicut dictum est, colonarius teneat semper obnoxios, hos condicio servitutis, Firmine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="31.1.7">
							<tei:p>Inlustris et praecelsa magnitudo tua huius generalis constitutionis formam edictis propositis ad omnium faciet notitiam pervenire. DAT. PRID. KAL. FEB. ROMAE. ACC(EPTA) III NON. FEB. ROMAE. PROP(OSITA) IN FORO TRAIANI ADELFIO V̅C̅. CONS.</tei:p>
						</tei:div>
						<tei:div type="textpart" subtype="3" n="31.1.INT">
							<tei:p>INTERPRETATIO. Lex ista constituit, ut, si colonus proprium dominum fugerit et XXX annis per diversorum domos aut agros fortasse latuerit et non nisi inpleto tricesimo anno a die fugae suae praedictum colonum dominus potuerit invenire, ab eo, apud quem inventus fuerit, tricennali annorum praescriptione dominus, qui fugam coloni sequitur, excludatur: secunda iterum condicione currente, ut, si forte apud tres personas denis annis colonus ipse habitaverit, ille eum vindicet, apud quem posteriore tempore invenitur. Tertia condicio est, ut, si inter eos,<tei:pb facs="leges-novellae_0249" />apud quos per tricennium habitaverit, fuerit orta contentio, ipse praedictus colonus addicatur, apud quem per illos XXX annos maiore annorum numero dinoscitur habitasse. De colonae vero fuga par, apud quoscumque habitaverit, forma servetur, ea tamen condicione servata, ut, sicut de coloni iure proprius dominus XXX annorum praescriptione excluditur, ita et inpleto XX annorum numero de repetitione colonae domini petitio repellatur. Ita tamen, ut filii, qui intra XX annos nati fuerint, quando adhuc colona domino conpetebat, a domino, qui colonam praeiudicio temporis perdidit, secundum constitutionem, quae sub titulo ‘de episcopali iudicio’ processit, debeant revocari. Post vicesimum autem annum nati illius dominio adquirantur, cui colonam tempus addixerit. Iubetur etiam, ut de talibus personis commutatio non negetur, ita ut vicaria mancipia tam pro colona quam pro portione filiorum dare coloni dominus mox procuret: quod etiam, si convenerit, et pro colono is, cuius colona est, pari constitutione debebit inplere. Advenae ingenui, qui se colonae iungi voluerint alienae, quia saepe fit, ut contubernia electa contemnant, gestis profiteantur se de domo domini colonae, cui iunctus fuerit, nulla ratione discedere et ingenuitate manente nullam habeat licentiam evagandi aut, cui iunctus fuerit, deserendi. Ingenua idemque mulier si contubernium coloni elegerit alieni, si ei denuntiatum non fuerit, coloni sint domino profuturi quoscumque eius partus ediderit; post denuntiationem vero quoscumque ediderit, non colonos sed servos noverit esse futuros.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="32">
                    <tei:head><tei:pb facs="leges-novellae_0250" />XXXII [Haenel XXXI]. DE CONFIRMANDIS HIS QVAE ADMINISTRANTIBVS VEL PVBLICVM OFFICIVM GERENTIBVS DISTRACTA SVNT VEL DONATA ET DE ADVOCATIS VEL DE CETERIS NEGOTIIS.</tei:head>
					<tei:div type="textpart" subtype="2" n="32.1">
						<tei:div type="textpart" subtype="3" n="32.1.0">
							<tei:p>IMP. VALENT(INIANVS) A. FIRMINO P(RAEFECTO) P(RAETORI)O ET PATRICIO. Quae plerique in legibus constituta dissimulant, necesse est recenti iussione sanciri, ut omni ambiguitate submota instauratione solidiora reddantur. In administratione enim et in militia positis emendi licentiam denegatam superflua nonnullorum dicitur esse persuasio, cum lex divi Honorii ad Palladium p(raefectum) p(raetori)o missa, in Theodosianum redacta corpus, hanc copiam talibus legatur dedisse personis. Quem non taedeat alioquin ista condicio his solis, qui ad honores aliquos evehuntur, libertatem in contractibus non patere et, cum huic obstaculo nulla fortuna subiaceat, non mediocris non nobilis non plebeia, universitatis ius et commodum solis militantibus denegari? Censeo igitur, ut in quibuslibet administrationibus officiis, in quocumque militiae gradu positis emendi quae ceteris copia sit, dummodo emptio et venditio celebretur iure communi. Neminem volo potestatis iussu et inpressione conpelli. Volenti vendere definitam et conscriptam pecuniam oportet inferri. Videat instrumentorum scriptor, sciant ii, apud quos venditionis documentum<tei:pb facs="leges-novellae_0251" />necesse est adlegari. Nihil refert quis emat, cum publica fide pretium venditor consequatur.</tei:p>
						</tei:div>
						<tei:div type="textpart" subtype="3" n="32.1.1">
							<tei:p>Quod si emptor officio et administratione perfunctus intra anni metas aut super inlata violentia, lege conscripta (metu) carceris, catenarum, custodiae publicae vel privatae vel in quolibet genere factionis, aut non adnumerato pretio evidenter fuerit confutatus vel se de iudicio tergiversatione subtraxerit et agat, ne gestae rei veritas possit agnosci, venditori solidorum numerum inferat, qui tabulis continetur, possessionem nihilominus perditurus, ut ad dominum redeat, cui taliter probatur ablata.</tei:p>
						</tei:div>
						<tei:div type="textpart" subtype="3" n="32.1.2">
							<tei:p>Item si venditor nihil horum sustineat, quae ponimus, et callida refragatione causetur, manente contractu perpetua firmitate et pecuniam reddat emptori, quam eum in pretium constiterit accepisse.</tei:p>
						</tei:div>
						<tei:div type="textpart" subtype="3" n="32.1.3">
							<tei:p>Hac sanctione eos quoque iubemus esse munitos, quos administrantes et ulla gerentes officia praedia rustica vel urbana certum est dato pretio conparasse.</tei:p>
						</tei:div>
						<tei:div type="textpart" subtype="3" n="32.1.4">
							<tei:p>Donationes quoque habitas et commutationes circa eas personas, quarum inmerito hactenus emptio fluctuabat, similiter roboramus. Ita fit, ut in actu publico positos fidelius laborare delectet, cum vident seu emptione seu commutatione, quae instar obtinet emptionis, seu donatione seu alio quolibet titulo venientia apud se posterosque suos inconvulsa mansura.</tei:p>
						</tei:div>
						<tei:div type="textpart" subtype="3" n="32.1.5">
							<tei:p>Si quis curiali venditori aliqua laboranti necessitate subvenit, cum modo ab exactore fiscalium functionum, modo a creditoribus urgueretur, et is sine cautela vendidit, quam premente iniuria quaerere non vacabat, ne diutius suspendiis, squalore custodiae, sportulae concussione, usuris in maiorem cumulum crescentibus vexaretur, cur non maneat venditio,<tei:pb facs="leges-novellae_0252" />quae praestitit obnoxium a dispendiis et suppliciis liberari? Alii destituta atque inculta propterea vendiderunt, quia ieiuni cespitis onerosam professionem non poterant sustinere. Iniquum est tam iustis praecedentibus causis confectae venditioni ob hoc solum, quia decreti interpositio defuit, adimi firmitatem. Statuo itaque a tempore, quo Italiam Alaricus intravit, nullam moveri quaestionem his, quae curiales taliter de facultatibus propriis vendiderunt. A die sane latae huius saluberrimae iussionis cum praedia sua distrahunt curiales, primores etiam curiae, qui vendendi necessitatem ignorare non possunt, in collegae venditione subscribant. Hoc ordine omnis causatio sopietur nec emptor his auctoribus quicquam de resultatione formidat nec venditor potest sub tali adsertione fraudari. Quem si deceptum oppressumve claruerit, ab ipsis etiam subscriptoribus reddi iubemus indemnem, ut utilitati eius cum emptore inprobo pariter addicantur.</tei:p>
						</tei:div>
						<tei:div type="textpart" subtype="3" n="32.1.6">
							<tei:p>Non patimur praeterea nonnullorum alio genere iura turbari. Notum est post fatalem hostium ruinam, qua Italia laboravit, in quibusdam regionibus et causidicos et iudices defuisse hodieque gnaros iuris et legum aut raro aut minime repperiri. Nam haec necessitas fecit perpetuitatem dari provincialibus advocatis.</tei:p>
						</tei:div>
						<tei:div type="textpart" subtype="3" n="32.1.7">
							<tei:p>In diversis provinciis vacuas curias derelinquunt, qui certatim ad privilegia causidicis inlustris praetorianae sedis atque urbanae delata festinant: cum meliores natalibus suis effici volunt, non curant urbes proprias spoliatas ministeriis et officiis debitis interire. Nos neque meliora desideria volumus impedire neque passim destitui civitates. Quisquis ergo ad hoc officium venire contendit, non ante sibi sciat esse permissum quam universa munia, quae patriae suae<tei:pb facs="leges-novellae_0253" />debet, exsolvat. Cuius tamen indulgemus arbitrio, ut, si ad togam properat, suffectum curiae praestet, cuius studio perficiat universa, quae per ipsum fuerant procuranda. Nec se absolutum statim credat adpositione subiecti, quia, si inefficax ullo debito actu fuerit, recursum ad ipsum praebemus auctorem, nihilominus ad eos concuriales, qui minus idoneum susceperunt. Professurus igitur gesta secum deferat apud moderatorem confecta provinciae, ut et officio iudicis notum sit, locum absentis quae persona susceperit, quae possit publicis necessitatibus sufficiens dare responsum: hac providentia nihil neglegens et intutum potest urbibus evenire.</tei:p>
						</tei:div>
						<tei:div type="textpart" subtype="3" n="32.1.8">
							<tei:p>Iubeo sane, ut, si in provinciali foro quattuor constat esse causidicos, quorum patrocinium in controversia parti possit utrique sufficere, cum voluerit, is, qui ultra memoratum modum potuerit inveniri, veniat ad praedictas sedes ob negotia peroranda. Alioquin licentiam non habebit, si illic non fuerit numerus designatus. Provideri enim decet, ne provinciales tenues homines defensionis inopia ad auditoria sumptuosa venire cogantur. Is ergo in inlustribus iudiciis ad actionem causarum debebit admitti, qui probat relatione iudicis conpetentis tantos intra provinciam sibi creditam esse causidicos, qui possint controversiae sustinere conflictum, Firmine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="32.1.9">
							<tei:p>Inlustris igitur et praecelsa magnitudo tua hanc saluberrimam sanctionem programmate suo ad universorum faciet notitiam pervenire. DAT. PRID. KAL. FEB. ROM(AE) ADELFIO V̅C̅. CONS.</tei:p>
						</tei:div>
						<tei:div type="textpart" subtype="3" n="32.1.INT">
							<tei:p><tei:pb facs="leges-novellae_0254" />INTERPRETATIO. Haec lex praecipit, ut, quia in administratione positis vel in quolibet officio militantibus leges anteriores id specialiter praescribebant, ut nihil aut conparare aut commutare aut donatum suscipere tempore militiae vel administrationis eis ulla ratione liceret: sed nunc Valentiniani imperatoris hac lege praeceptum est, ut omnes administrantes vel militantes aut in quocumque officio publico constituti sunt et conparandi et commutandi et accipiendi donationis titulo habeant liberam potestatem. Solum est, ut nullus probet huiusmodi scripturas aut per metum aut per fraudem suppositae personae aut violenter extortas, id est aut in carcere constituto aut in quibuslibet vinculis posito aut aliquod se tormentorum genere suppliciorumque perpesso aut forsitan pretium se, quod instrumentis scriptum est, non docuerit percepisse. Tunc vero non solum instrumentum, si fuerit, vacuatur, sed talis emptor et possessionem reddat et pretium venditori, quod instrumentis continetur insertum, cogatur inplere. Si vero nihil horum venditor, ut dictum est, fortasse pertulerit et contra venditionem hanc voluntarie factam sub tali obiectione venire temptaverit cum proposita poena, quam non valuerit conprobare, merito durante possessione in iure illius, a quo fuerit conparata, pretium venditor quod accepit emptori, cui calumniam intulit, absque ulla dilatione restituat. Curiales etiam, quibus hucusque sine decreti interpositione res suas vendere aut alienare a corpore curiae non licebat, si certa fuerint necessitate constricti, ut debitum, quod pro utilitate publica contraxit, dum creditorum poenas metuit, supplere festinet, quidquid sub tali necessitate vendiderit, omni firmitate subsistat. Nec interpositio decreti quaeratur, sed tantum concuriales sui, quos necessitas eius poterit non latere, in ea venditione subscribant. Et nihil emptori de empta re calumniae penitus opponatur, sed rem conparatam emptor perpetuo iure possideat: ita tamen,<tei:pb facs="leges-novellae_0255" />ut si forsitan aliqua fraude, intercedentibus concurialibus suis qui subscriptores iubentur accedere, venditor se probaverit fuisse deceptum, tam emptoris quam subscriptoris dispendio venditor reddatur indemnis. Curiales vero, si ad advocationem venire voluerint aut aliquam militiam sperare, provideant huiusmodi personas, quae munia ipsorum debeant expedire, provisuri, ut nihil per eos rei publicae possit inminui. Nam ad se omne dispendium noverint pertinere et se ad locum, in quo alium substituerant, revocandos. Reliquum vero huius legis ideo interpretatum non est, quia hoc in usu provinciae istae non habent.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="33">
                    <tei:head>XXXIII [Haenel XXXII]. DE PARENTIBVS QVI FILIOS DISTRAXERVNT ET NE INGENVI BARBARIS VENVNDENTVR NEQVE AD TRANSMARINA DVCANTVR.</tei:head>
					<tei:div type="textpart" subtype="2" n="33.1">
						<tei:div type="textpart" subtype="3" n="33.1.0">
							<tei:p>IMP. VALENT(INIANVS) A. AETIO PATRICIO. Cum diebus omnibus et momentis studium celsitudinis tuae et sollicitudinem pervigilem circa utilitatem publicam conprobemus, etiam praesenti insinuatione monstrasti, qua nullum pateris benigna et salubri provi-<tei:pb facs="leges-novellae_0256" />dentia addictae per necessitatem ingenuitati praeiudicium provenire. Ostendis non omnia sinistrae licere fortunae, ut status, quem illa voluit inopia cogente mutari, ad splendorem suum humanitatis nostrae beneficio reducatur. Notum est proxime obscaenissimam famem per totam Italiam desaevisse coactosque homines filios et parentes vendere, ut discrimen instantis mortis effugerent. Tantum unicuique miseranda macies et letalis pereuntium pallor extorsit, ut totius, quem natura concessit, amoris obliti alienare suos genus pietatis putarent. Nihil est enim, ad quod non desperatio salutis inpellat, nil turpe, nil vetitum credit esuriens; sola cura est, ut qualicumque sorte vivatur. Sed iniquum iudico ideo libertatem perire, quia vita non perit, et agi horrore vilissimae servitutis, ut exitium pudeat evasisse. Cui non ingenuo mori satius est quam iugum servile perferre? Illa sunt dulcia, quae praestita non deformant, quae accepisse delectet, quibus uti non turpe sit. Dici beneficium non potest, si pereat, quod servis pro summa remuneratione praestatur. Igitur libero statui, cui specialiter sapientissimi conditores iuris legesque voluerunt esse consultum, nullum praeiudicium patior inrogari. Renovans statuta maiorum venditionem censeo submoveri, quam praedicta fames de ingenuis fieri persuasit: ita sane, ut emptor pretium sub quintae adiectione recipiat, hoc est, ut quinto solido unus addatur, decimo duo, similiter crescente numero quamcumque summam venditio facta designat. Ita fit, ut neque illum rebus adflictis et desperatis emisse paeniteat, qui amplius recepit quam ad pretium dederat, nec pereat sub tanta clade distracta libertas. Si quis sane barbaris venditionem prohibitam fecerit vel emptum ingenuum ad transmarina transtulerit, sciat se sex auri uncias fisci viribus inlaturum. Quam saluberrimam legem, Aeti p(arens) k(arissime) a(tque) a(mantissime), inl(ustris) et praecelsa magni-<tei:pb facs="leges-novellae_0257" />tudo tua notitiae omnium propositis vulgabit edictis. DAT. PRID. KAL. FEB. ROM(AE) ADELFIO V̅C̅. CONS.</tei:p>
						</tei:div>
						<tei:div type="textpart" subtype="3" n="33.1.INT">
							<tei:p>INTERPRETATIO. Hoc praecipit haec lex: Quicumque ingenui filios suos in qualibet necessitate seu famis tempore vendiderint ipsa necessitate conpulsi, emptor, si quinque solidis emit, sex recipiat, si decem, duodecim solidos similiter recipiat, aut si amplius, secundum suprascriptam rationem augmentum pretii consequatur. Nam si huiusmodi personas aliqui aut ad extraneas gentes aut transmarina loca transferre aut venundare praesumpserit, ipse, qui hoc contra statuta praesumpserit, sex auri uncias fisco se noverit inlaturum.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="34">
                    <tei:head>XXXIIII [Haenel XXXIII]. DE PRAEDIIS PISTORIIS AFRIS DEPVTANDIS.</tei:head>
					<tei:div type="textpart" subtype="2" n="34.1">
						<tei:div type="textpart" subtype="3" n="34.1.0">
							<tei:p>IMP. VALENT(INIANVS) A. FIRMINO P(RAEFECTO) P(RAETORI)O ET PATRICIO. Ad auctores suos beneficia delata respiciunt nec minus plenam gratiam meretur, qui praestanda suggessit quam qui suggesta concedit. Unum providi iudicis est, alterum munificentiae principalis et insinuatio, benevolentiae titulum praestando, gloriam cumulat insinuationis effectu.</tei:p>
						</tei:div>
                        <tei:div type="textpart" subtype="3" n="34.1.1">
							<tei:p>Censeo igitur, ut iuxta suggestionem culminis tui honoratis Afris et possessoribus hostili vastatione nudatis isto remedio consulatur, ut, quod fortunae inpressio sustulit, ad quantum potest, largitas augusta conpenset. Dulce est remedia fessis op-<tei:pb facs="leges-novellae_0258" />tata largiri et, licet habeat inexhaustum dolorem atque aeterna suspiria propriarum amissio facultatum, tamen, quae in tam tristi fuerint sorte conlata, amissa solantur.</tei:p>
						</tei:div>
						<tei:div type="textpart" subtype="3" n="34.1.2">
							<tei:p>Igitur intra Numidiam provinciam ex desertis locis, de quibus, sicut celsitudinis tuae suggestio loquitur, nihil emolumenti accedit, honoratis et possessoribus, quos praediximus, XIII milia fere centuriarum sub quinque annorum vacatione concedimus: duo milia praeterea solidorum, qui ex titulo vicenarum siliquarum, quae per singulas centurias exiguntur, superesse et fisco perire dicuntur, exacta per officium magnitudinis tuae ad arcam praetorianam deferri praecipio, ut hostili vastitate nudatis atque depulsis ad eandem summam, quemadmodum iuxta merita personarum per ordinem annis singulis dividi debeant, pro tua moderatione decernas.</tei:p>
						</tei:div>
						<tei:div type="textpart" subtype="3" n="34.1.3">
							<tei:p>Et in Sitifensi et in Caesariensi provincia [Mauretania et Numidia] praedia iuris enfyteutici et domus divinae, quae ab accolis post Wandalicam vastationem fuerant conpetita et a diversis hodie possidentur, auferri ab iisdem censeo et sub eo pensitationis modo, quo nunc tenentur, subsignatione cessante honoratis proconsularis provinciae ac Byzacenae potius conlocari, quos a barbaris sublatis patrimoniis etiam de sedibus propriis constat expulsos.</tei:p>
						</tei:div>
						<tei:div type="textpart" subtype="3" n="34.1.4">
							<tei:p>De pistoriis autem praediis statuo, quoniam his, quos barbaries adflixerat, ob alimoniam ante fuerant lege concessa, ut ad eos tantum debeant pervenire, quos ab hostibus certum est facultates captivitatis infortunio perdidisse, eisdem pulsis, quos ad hoc beneficium indecenter constat admissos: nec liceat quemquam amplioribus, quam eius loci ratio postulat, remediis adiuvari. Aequum est, ut, quod perculsis graviori sorte contulimus, iusta singulis distributione proficiat; penes quos salvo urbis Romae privilegio haec humanitas permanebit, donec auspice deo eos in Africam redire contingat.</tei:p>
						</tei:div>
						<tei:div type="textpart" subtype="3" n="34.1.5">
							<tei:p>Praedia obeuntium eiusdem scilicet iuris ad filios eorum, quibus data sunt, successionis iure perveniant, salvo tamen, ut dictum est, privilegio urbis aeternae. Qui si defuncto fortasse non fuerint, auctoritate iudicis huic dari praecipio, cui magis consuli iusta necessitas persuadet; maioribus enim debent beneficiis adiuvari, quos non dubium est adversa vehementiora perpessos, Firmine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="34.1.6">
							<tei:p>Itaque inlustris et praecelsa magnificentia tua ad designatos provinciales sub programmate suo nostra edicta faciat pervenire, ut, quanta nobis eorum cura sit, praesenti lege cognoscant. DAT. III ID. IVL. ROMAE ADELFIO V̅C̅. CONS.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="35">
                    <tei:head><tei:pb facs="leges-novellae_0259" />XXXV [Haenel XXXIIII]. DE EPISCOPALI IVDICIO ET DE DIVERSIS NEGOTIIS.</tei:head>
					<tei:div type="textpart" subtype="2" n="35.1">
						<tei:div type="textpart" subtype="3" n="35.1.0">
							<tei:p>IMP. VALENT(INIANVS) A. FIRMINO P(RAEFECTO) P(RAETORI)O ET PATRICIO. De episcopali iudicio diversorum saepe causatio est: ne ulterius querella procedat, necesse est praesenti lege sanciri. Itaque cum inter clericos iurgium vertitur et ipsis litigatoribus convenit, habeat episcopus licentiam iudicandi, praeeunte tamen vinculo conpromissi. Quod et de laicis, si consentiant, auctoritas nostra permittit: aliter eos iudices esse non patimur, nisi voluntas iurgantium interposita, sicut dictum est, condicione praecedat, quoniam constat episcopos [et presbyteros] forum legibus non habere nec de aliis causis secundum Arcadii et Honorii divalia constituta, quae Theodosianum corpus ostendit, praeter religionem posse cognoscere. Si ambo eiusdem officii litigatores nolint vel alteruter, agant publicis legibus et iure communi: sin vero petitor laicus, seu in civili seu in criminali causa, cuiuslibet loci clericum adversarium suum, si id magis eligat, per auctoritatem legitimam in publico iudicio respondere conpellat.</tei:p>
						</tei:div>
                        <tei:div type="textpart" subtype="3" n="35.1.1">
							<tei:p>Quam formam etiam circa episcoporum personam observari oportere censemus, ut, si in huiusce ordinis homines actionem pervasionis et atrocium iniuriarum dirigi necesse fuerit, per procuratorem sollemniter ordinatum apud iudicem publicum inter leges et iura confligant, iudicati exitu ad man-<tei:pb facs="leges-novellae_0260" />datores sine dubio reversuro. Quod his religionis et sacerdotii veneratione permittimus. Nam notum est procurationem in criminalibus negotiis non posse concedi. Sed ut sit ulla discretio meritorum, episcopis [et presbyteris] tantum id oportet inpendi; in reliquis negotiis criminalibus iuxta legum ordinem per se iudicium subire cogantur. Si ab executore conventi parere detrectent, servato iuris ordine sententia teneat contumaces.</tei:p>
						</tei:div>
						<tei:div type="textpart" subtype="3" n="35.1.2">
							<tei:p>In clerico petitore consequens erit, ut secundum leges pulsati forum sequatur, si, ut dictum est, adversarius suus ad episcopi [vel presbyteri] audientiam non praestat adsensum: poena defensoribus negotii, qui in eodem extraordinario iudicio adfuerint atque egerint, huiusmodi constituta, ut causidicum officii amissio, iurisconsultum existimationis et interdictae civitatis damna percellant.</tei:p>
						</tei:div>
						<tei:div type="textpart" subtype="3" n="35.1.3">
							<tei:p>Nullus originarius inquilinus servus vel colonus ad clericale munus accedat neque monachis aut monasteriis adgregetur, ut vinculum debitae condicionis evadat, non corporatus urbis Romae vel cuiuslibet urbis alterius, non curialis, non exprimario, non aurarius, civis collegiatus sevir aut publicus servus.</tei:p>
						</tei:div>
						<tei:div type="textpart" subtype="3" n="35.1.4">
							<tei:p>Iubemus, ut clerici nihil prorsus negotiationis exerceant. Si velint negotiari, sciant se iudicibus subditos clericorum privilegio non muniri.</tei:p>
						</tei:div>
						<tei:div type="textpart" subtype="3" n="35.1.5">
							<tei:p>Defensores ecclesiae de expressis urbium ministeriis non liceat ordinari: adquiescentes huic officio rerum suarum amissio comitetur, quas curiae vel corpori suo praecipimus adplicari. Si custodire haec et exe-<tei:pb facs="leges-novellae_0261" />qui neglexerint iudices conpetentes, facultatibus suis et status privilegiis exuantur, primoribus officii capitali discrimine constituto, ipsis nihilominus a tali officio repellendis, ut ab urbis suae conpetentibus obsequiis non recedant. Hi autem, qui intra decennium transactum a die latae huius legis diacones ordinati sunt, suffectos pro se dare debebunt; si non habent, unde sibi hac ratione prospiciant, ipsi ad nexum proprium reducantur: ceteris inferioris gradus ad conpetentia ministeria retrahendis, exceptis episcopis atque presbyteris, servatis tamen, quae de patrimonio talium personarum legum praecedentium statuta sanxerunt.</tei:p>
						</tei:div>
						<tei:div type="textpart" subtype="3" n="35.1.6">
							<tei:p>Originarii vero vel servi, qui iugum natalium declinantes ad ecclesiasticum se ordinem transtulerunt, exceptis episcopis et presbyteris ad dominorum iuraredeant, si non in eodem officio annum tricesimum conpleverunt: ita ut huius condicionis diaconus domino pro se vicarium reddat, omni pariter peculio restituto. Circa quem nihilominus, si copia vicarii dandi non suppetat, quae de ministeriis urbium sunt superius statuta serventur.</tei:p>
						</tei:div>
						<tei:div type="textpart" subtype="3" n="35.1.7">
							<tei:p>Universis clericis praeter ecclesiasticos actus nihil omnino cum aliis causis decet esse commune nec cum locis iuris publici, quae quasi destituta plerumque et non necessaria elicitis supplicationibus velut ad usum quendam religionis evertunt: poena XX librarum auri scriniorum proximis interposita, si aditus huic supplicationi fuerit adtributus.</tei:p>
						</tei:div>
						<tei:div type="textpart" subtype="3" n="35.1.8">
							<tei:p>Opportunum duximus occasione legis ea de successione decernere, quae anterioribus constitutis non sunt evidenter expressa. Itaque si vir sine liberis uxore superstite moriatur, sponsalium, quae mulier accepit, obeuntis patri matrive<tei:pb facs="leges-novellae_0262" />mediam restituat portionem sibi residuam servatura. Si desint personae quas loquimur, ipsi universa proficiant pro pudore percepta, quae non extantibus tam caris religiosisque nominibus inminui non oportet.</tei:p>
						</tei:div>
						<tei:div type="textpart" subtype="3" n="35.1.9">
							<tei:p>Similis erit de dote condicio, quam dari praesentis oraculi decernit auctoritas, ut, si nullis interpositis condicionibus viro fuerit contributa (quae lucrativa esse potest), uxoriae mortis eventu patri matrive defunctae maritus acceptae dotis mediam restituat quantitatem. Pars vero feminae tantum dare debebit quantum sponsalibus maritus intulerit, ut dantis et accipientis sit aequa condicio, ne placita futuraque coniunctio uni lucrum, alteri faciat detrimentum.</tei:p>
						</tei:div>
						<tei:div type="textpart" subtype="3" n="35.1.10">
							<tei:p>Muliere in matrimonio intestata deficiente superstitibus filiis derelictis pater ususfructus totius patrimonii habeat potestatem usque ad vicesimum filiorum aetatis annum; post medietatem restituat filio filiaeve, sibi in diem vitae suae medietate detenta. Si expleto filiorum vicesimo anno medietatem portionis suae unicuique dare noluerit, suboli, quae medietatem ex bonis maternis a patre non fuerit consecuta, (fructus eius medietatis) post obitum patris a successoribus aestimatione habita iubemus exsolvi, ut, quod in familia quis constitutus amisit, futura saltim conpenset aetate.</tei:p>
						</tei:div>
						<tei:div type="textpart" subtype="3" n="35.1.11">
							<tei:p>In ipsorum autem matrimoniorum reverentiae vinculum, ne passim et temere deserantur, antiquata novella lege, quae solvi coniugia sola contraria voluntate permiserat, ea quae a divo patre nostro Constantio decreta sunt intemerata serventur.</tei:p>
						</tei:div>
						<tei:div type="textpart" subtype="3" n="35.1.12">
							<tei:p>Tricennali temporum definitione concludi ea praecipimus, quae perpetuis aut infinitis saeculis servabantur, exceptis Afrorum negotiis, qui se probaverint necessitatem Wandalicam pertulisse, ut de eorum causis illa tempora praefixo tricennio subtrahantur, quae claruerit sub hostilitate consumpta. Ceterum alia intra expressa metarum suarum cense-<tei:pb facs="leges-novellae_0263" />mus spatia contineri.</tei:p>
						</tei:div>
						<tei:div type="textpart" subtype="3" n="35.1.13">
							<tei:p>Sane sicut non coeptam intra tricennium quamlibet causam vetuimus inchoari, ita quae contestatae litis sumpsit exordium, excepto privilegio pupillaris aetatis, quod divae memoriae patris nostri Theodosii lege concessum est, intra eadem tempora terminetur, nisi forte post vicesimum quintum annum ex eo, quo conpetere actio coeperat, contestata lis fuerit. Cui si is casus eveniat, emenso hoc tricennio, quod statutum est, aliud quinquennium prorogamus, intra quod debent negotia universa consumi, ne a malitiosis ingeniis calumniando legem priorem contestatis litibus aliud tricennium vindicetur. Abunde enim sufficit quinquennii adiectio, qua evoluta nulli penitus actioni copia tribuetur. Quae autem intra vicesimum quintum annum contestata lis fuerit, statuto tricennio modis omnibus consumatur.</tei:p>
						</tei:div>
						<tei:div type="textpart" subtype="3" n="35.1.14">
							<tei:p>Petitorem iubemus, postquam edito actionis genere adversarium suum tenuit et ad respondendum coegit, propositae litis probationibus inminere, quoniam ad damnosam iudicii observationem quemquam prius non debet ullus adtrahere quam omnia documenta praeparet, quibus exhibitum in disceptatione convincat: quod et scitis veterum principum continetur. Alias, si quis ad iudicium quem venire conpulerit et eodem in officio vel fideiussionis vinculo constituto non urgueat, quo intra quattuor menses institutas peragat actiones, et constiterit iudicem causas alias cognovisse, petitor, qui secretarium vitio suo noluit introire, sumptus expensasque restituat, quoniam actoris tergiversationem esse non convenit inpunitam, pulsatus his recuperatis ab observationis necessitate integro petitori negotio liber abscedat.</tei:p>
						</tei:div>
						<tei:div type="textpart" subtype="3" n="35.1.15">
							<tei:p>Quod si pul-<tei:pb facs="leges-novellae_0264" />satus quis adesse neglexerit, evocatus secundum ordinem iuris sententiam excipiat contumacis. Exhibitus sane si de solo pulsatus fuerit, cessante fideiussionis necessitate, periculo negotii observationem se subiturum promittat. In pecuniariis autem causis non nisi pro quantitate debiti, quod fuerit postulatum, praesentiae suae fideiussorem dabit, si maluerit subire conflictum: si tamen eum in his locis, in quibus pulsatus fuerit, patrimonium petitae summae conveniens constiterit non habere.</tei:p>
						</tei:div>
						<tei:div type="textpart" subtype="3" n="35.1.16">
							<tei:p>Si quis a suspecto iudice inlustri) v(iro) p(raefecto) u(rbis) Romae propter aliquas domesticas et privatas simultates vocem appellationis emiserit, apud successorem eius sequentem mox quas ante timuit exerat actiones, ut relationis difficultatum ac morarum, quas intercedere ad respondendum nolumus, necessitas auferatur.</tei:p>
						</tei:div>
						<tei:div type="textpart" subtype="3" n="35.1.17">
							<tei:p>Nec quisquam provocet a praefecto cognitore in causa, cuius meritum intra centum solidos continetur.</tei:p>
						</tei:div>
						<tei:div type="textpart" subtype="3" n="35.1.18">
							<tei:p>Si forte duorum praediorum unus dominus atque possessor ex referto originariis et colonis agro ad alterum rus aliquos homines propria voluntate et ordinatione transtulerit, ita id maneat, ut, sive venditione seu donatione seu quolibet alio modo ad diversos dominos res utraque pervenerit, translatos originis iure et titulo revocari non liceat. Indecorum est auctoris facta convelli, quae pro consilio suo et tractatu necessaria iudicavit, cum magis deceat ad eius reverentiam quae illi visa sunt inviolata servari.</tei:p>
						</tei:div>
						<tei:div type="textpart" subtype="3" n="35.1.19">
							<tei:p>Quod autem antehac promulgata lege censuimus amissae temporibus originariae subolem priori domino non perire, id in argumentum trahi aperta definitione prohibemus: scilicet secundum legem ad Palladium datam subolem dividi censemus, quae de originario suscepta fuerit alieno, Firmine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="35.1.20">
							<tei:p>Quare inl(ustris) et praecelsa magnitudo<tei:pb facs="leges-novellae_0265" />tua hanc saluberrimam edictalem legem etiam pendentibus in foro negotiis profuturam propositis vulgabit edictis, ut, quanta nobis disponendae quietis publicae cura sit, omnibus innotescat. DAT. XVII KAL. MAI. ROMAE HERCVLANO V̅C̅. CONS.</tei:p>
						</tei:div>
						<tei:div type="textpart" subtype="3" n="35.1.INT">
							<tei:p>INTERPRETATIO. Lex ista de diversis rebus multa constituit: sed inprimis de clericis quod dictum est, ut nisi per conpromissi vinculum iudicium episcopale non adeant, posteriore lege Maioriani abrogatum est. De reliquis praecipit, ut, si quis laicus clericum seu in civili seu in criminali negotio per auctoritatem iudicis ad publicum provocaverit, pulsatus sine dilatione respondeat: episcopi etiam, seu pro pervasione rei alicuius seu pro quibuscumque gravibus iniuriis ad iudicium fuerint provocati. Licet in criminalibus causis per alium nulli liceat respondere, episcopis tamen et presbyteris hac lege praestatur, ut in talibus causis misso procuratore respondeant, sine dubio ut ad eos redeat sententia iudicati. In reliquis vero criminalibus causis, ubi de scelere persona convincenda est, suam in iudicio praesentiam exhibere procurent. Quod si tertio conventi per executorem ad iudicium venire noluerint, sententiam excipiant contumacis. Clericus si aliquem lite pulsaverit, in foro illius, quem ad iudicium provocat, audiatur, si tamen pulsatus non adquieverit ad episcopi vel presbyteri venire iudicium. Quod si aliud fecerit ille qui pulsat, defensores causae ipsius taliter notari praecipit, ut ab omni officio et prosecutione causarum habeantur extranei. Nullum etiam originarium inquilinum servum sive colonum ad clericatus officium iubet accedere neque in monasteriis recipi, ne per hanc occasionem debitam condicionem possit evadere. Nam nec corporatus civitatis alicuius, qui publicum servitium debet, nec curialis uel collegiatus clericus esse praesumat. Clericos<tei:pb facs="leges-novellae_0266" />quoque praecipit, ut negotiationes nullatenus exercere praesumant: quod si fecerint, velut alii negotiatores a iudicibus emendentur. De corporibus namque publicis nullum fieri defensorem ecclesiae lex ista constituit. Quod si quis ex curia adquieverit, ut fiat defensor ecclesiae, noverit res suas omnes curiae aut illi corpori, unde discesserat, adplicandas et se ad servitium civitatis in suo corpore revocandum. Nam et iudicem et officium eius provinciae, si eos non revocaverint, gravi, sicut ipsa lex loquitur, poena feriendos. Diacones, qui ex curialibus vel ex quolibet corpore publico facti sunt, praecipit, ut pro se ad agenda, quae utilitati publicae debentur, suffectos dare debeant. Quod si non dederint, ipsi ad condicionem debitam revocentur. Nam episcopos atque presbyteros non iubet hac lege constringi nisi tantum, ut de patrimoniis suis quae sunt Maioriani lege constituta evidenter observent, Originarios vero vel servos, qui ad honorem ecclesiasticum adspiraverint, debere intra triginta annos a dominis revocari: ita tamen, ut diaconus pro se vicarium, si habuerit, reddat et omne peculium suum dominus eius usurpet. Quod si vicarium non habuerit unde reddat, ipse ad condicionem propriam revocetur. Nam omnes clericos iubet, ut nullas alias causas nisi actus tantum ecclesiasticos agant et ut publica loca pro ecclesiarum reparatione non destruant. De successione quoque hoc specialiter credidit inserendum, ut, si vir uxore viva moriatur et filios non habeat, sed aut patrem aut matrem dimittat, de sponsalicia donatione, quam fecit, medietatem sibi uxor vindicet, medietatem patri aut matri defuncti mariti, qui superstes eorum fuerit, sine difficultate restituat. Quod etiamsi uxori talis casus evenerit, de dote, quam ab uxore maritus accepit, simili ratione, id est medietatem, parentibus aut si unus eorum superstes fuerit se noverit redditurum. Quod si nec parentes superstites fuerint nec filii, persona coniugis, quae alteri supervixit, et dotem et donationem sibi iure perpetuo vindicabit, ita ut faciendi de eis quidquid voluerit habeat liberam potestatem. Mulier vero, quae filios derelinquit, si marito superstite intestata defecerit, maritus<tei:pb facs="leges-novellae_0267" />eius, hoc est pater eorum, facultates ab uxore dimissas pro usufructu in sua habeat potestate: ita ut, cum unusquisque filiorum ad vicesimum aetatis suae annum pervenerit, medietatem portionis suae sine dilatione percipiat et medietatem pater sibi in diem vitae suae ad usumfructum retineat. Quod si alicui transacto vicesimo anno medietatem portionis suae dare noluerit, fructus eius medietatis, quam daturus erat, post mortem patris filius de paterna hereditate a successoribus eius habita aestimatione recipiat, quos patri exigere pro sua potestate non valuit. De divortiis vero inter coniuges sublata novella lege quae sunt a divo Constantio ordinata praecipit observari. Tricennalem vero legem in omnibus negotiis ita iubet evidentius custodiri, ut omnia tempora, quae in infinitum negotia extendebant, quia diversi in quadraginta annos, diversi iurisconsultores de aliquibus rebus perpetuam fecerant actionem, specialiter censuit, ut omnia de omnibus causis intra triginta annorum curricula concludantur: praeter, sicut de postliminio dictum est, ut illi anni salvo tricennio captivis inputari non debeant, in quibus hostium dominatione detenti sunt. Quae tamen lex tricennalis, sicut illa tempora ad triginta annos revocat, quae amplius lites fecerant propagari, ita reliqua, quae infra triginta annos suis quibusque locis evidenter iussa sunt observari, in omnibus praecipit custodiri. Nam etiamsi lis intra tricennium inchoata fuerit et non definita, quasi nec coepta fuerit, ita habeatur extincta: exceptae pupillares causae, quibus pro aetatis fragilitate, sicut lex divi Theodosii continet, constat esse consultum, ut ea tempora in tricennio non inputentur, in quibus minores sub tutorum iubentur potestate consistere. A quibus tamen si post vicesimum et quintum annum ex eo, quo conpetere actio coeperat, lis fuerit contestata, quinque tantum annos super tricennium pupillis iubet augeri: ita ut conpletis triginta et quinque annis, sicut reliquorum causae intra triginta annos, ita et eorum intra triginta et quinque annorum spatia concludantur. Pupillorum<tei:pb facs="leges-novellae_0268" />vero causae vel lites, quae, antequam ad vicesimum et quintum annum perveniant, contestatae fuisse probantur, intra tricennium sine adiectione quinquennii modis omnibus consumantur. De petitoribus vero constitutum est, ut, si petitor adversarium suum pulsatum in iudicio deferre voluerit, quem aut sub fideiussione aut cautione fecit adduci, et non festinet intra quattuor menses, in quibus tamen iudex ad audiendas reliquas causas vacare dinoscitur, actionem, quam proposuit, [debeat] expedire, ille, quem conpulit ad audientiam observare, sumptus et expensas litis a petitore recipiat et liber abscedat, salva tamen integritate negotii illius petitoris, qui ad praesens pro tarditate sumptuum vel expensarum damna sustinuit. Nam si quis pulsatus in iudicio adesse noluerit, post tertiam conventionem sciat se contumacis sententiam subiturum, id est ut quidquid, si adfuisset in iudicio, addicendus erat, petenti litigatori quasi victus exsolvat. Quicumque autem si de agro vel domo fuerit pulsatus, sine fideiussione alicuius caveat se adfuturum esse in iudicio. Nam si pecuniam quis ab eo repetat, fideiussorem pro quantitate pecuniae, unde pulsatur, dare debebit, si de hoc debito voluerit parare conflictum; tunc tamen fideiussor ab eo requiri non debet, quando pulsatus in his locis, in quibus audientia est, non minores debiti ipsius possessiones habere probatur. Si quis iudicem pro quibuscumque causis adversum sibi senserit aut habuerit forte suspectum, vocem appellationis exhibeat, ut, cum ei successum fuerit, integro negotio apud alium iudicem amotis dilationibus possit audiri. In ea vero causa iudiciariae potestati, id est inlustri, appellari non debet, in qua usque ad centum solidos fuerit iudicatum. Si quis dominus duorum fuerit praediorum et de una possessione ad aliam, quae iuris sui est, mancipia originaria vel coloniaria transtulerit et ad diversos dominos fundus uterque pervenerit, nihil contra ordinationem domini prioris aliunde translatis mancipiis<tei:pb facs="leges-novellae_0269" />repetere aut pulsare praesumat, sed cui aut venditus aut donatus aut dimissus ager fuerit, in eo eum statu possideat, in quo ab auctore constat fuisse dimissum. De colonorum vero agnatione id remota ambiguitate hac lege constat esse praeceptum, ut secundum legem, quae ad Palladium data est de colono et colona, inter duos dominos dividatur agnatio, id est ut coloni dominus duas partes filiorum et tertiam colonae dominus sibi debeat vindicare. Quae vero actiones perpetuae fuerunt et ad tricennium revocatae sunt placuit adnecti, id est hereditatis petitio, si tamen ab auctore, cui conpetebat, fuerit inchoata finalis actio, homicidii, furti, tutelae gestae, de fugitivis, de curialibus vel de collegiatis revocandis, empti venditi, locati et conducti, negotiorum gestorum, mandati, pro socio.</tei:p>
						</tei:div>
					</tei:div>
				</tei:div>
				<tei:div type="textpart" subtype="1" n="36">
                    <tei:head><tei:pb facs="leges-novellae_0270" />XXXVI [Haenel. XXXV]. DE SVARIIS BOARIIS ET PECVARIIS.</tei:head>
					<tei:div type="textpart" subtype="2" n="36.1">
						<tei:div type="textpart" subtype="3" n="36.1.0">
							<tei:p>IMPP. VALENTINIANVS ET MARCIANVS AA. FIRMINO P(RAEFECTO) P(RAETORI)O ET PATRICIO. Non miramur inter bellicas curas et obstrepentes lituos ordinatione magnifici viri parentis patriciique nostri Aëti formam publicae dispositionis in meliorem statum fuisse mutatam, cuius sollicitudini facillimum effectum praestitit amplitudinis vestrae in aeternum consulens laudanda provisio, quae sacrae urbis privilegiis et administrantis providentia et optimi civis adfectione subvenit et iam iamque occidui corporis functionem ita salubri dispositione constituit, ut remotis dispendiis numquam defectum virium devotio servientis incurrat, quippe cui et permutatione provinciarum et exactionis qualitate et pretii moderata adaeratione prospexit, Firmine p(arens) k(arissime) a(tque) a(mantissime).</tei:p>
						</tei:div>
						<tei:div type="textpart" subtype="3" n="36.1.1">
							<tei:p>Unde inlustris et praecelsa magnitudo tua pragmatici nostri tenore conperto sciat secundum saluberrimam suggestionem suam, quae ex magnifici viri parentis patriciique nostri Aëti dispositione processit, patronis corporis suariorum intuitu sacrae urbis Romae in primis hoc beneficium praestari debere, ut delegatione, quae his intra provinciam Sardiniam praebebatur, de qua propter incertum navigationis inlatio fluctuabat, ad arcam praetorianam reducta cum aliis proventibus, sub refusione universorum titulorum, qui dispersi antehac plurimum in reliquis habere probabantur, de vicinis provinciis, id est de Lucania sex milia quadringentorum, Samnio quinque milia quadringentorum, Campania mille nongentorum quinquaginta solidorum debita emolumenta oporteat decerni.</tei:p>
						</tei:div>
						<tei:div type="textpart" subtype="3" n="36.1.2">
							<tei:p>De boariorum etiam vel pecuariorum praestatione nongentos quinquaginta solidos exactos sibi noverint<tei:pb facs="leges-novellae_0271" />profuturos. Centum milia aequi ponderis porcinae de interpretiis iuxta priora constituta praebeant, ducena quadragena pondo ad solidos secundum promissionem suam inlaturi, quoniam certa emolumenta amota solita dubitatione percipiunt, ita ut centum quinquaginta diebus obsoniorum praebitionem sine ulla causatione singulis annis a se noverint procurandam, quae quantitas in tricies sexies centenis viginti novem milibus libris cum duarum decimarum ratione colligitur.</tei:p>
						</tei:div>
						<tei:div type="textpart" subtype="3" n="36.1.3">
							<tei:p>In ipsorum autem patronorum sit arbitrio constitutum, utrum per praetorianum officium adiunctis ei quinque de corpore suo quos elegerint, quibus ducenariae militiae honorem praeberi iubemus, an per suos tantummodo, ne forte onerosi sint adparitores, id ipsum munus velint exactionis inpleri, non expectata deinceps praetorianae sedis annua delegatione, quae hactenus servabatur.</tei:p>
						</tei:div>
						<tei:div type="textpart" subtype="3" n="36.1.4">
							<tei:p>Nec ante quicquam de Lucania Samnioque provinciis arca praetoriana deposcat quam suariis exigentibus debitum omne solvatur. Moderatores provinciarum eorumque officia sub periculo facultatum suarum diligentiam et efficaciam huic operi commodabunt, ut ea ipsa quae providimus facilius inpleantur.</tei:p>
						</tei:div>
						<tei:div type="textpart" subtype="3" n="36.1.5">
							<tei:p>Baonio priori corporis cum dignitate lege concessa etiam cingulum militiae iubemus adiungi, quo in rebus ordinandis sub privilegio militari maior huic auctoritas suffragetur. Quod circa successores eius venientes per ordinem volumus custodiri.</tei:p>
						</tei:div>
						<tei:div type="textpart" subtype="3" n="36.1.6">
							<tei:p>Quos ad nullum aliud praeterea onus convenit devocari, nisi ut huic officio vacantes a ceteris habeantur inmunes.</tei:p>
						</tei:div>
						<tei:div type="textpart" subtype="3" n="36.1.7">
							<tei:p>Suarios ipsos nullius adparitionis neque iniuriae neque dispendiis subiacere manentibus circa eos, quae superiora scita sanxerunt.</tei:p>
						</tei:div>
						<tei:div type="textpart" subtype="3" n="36.1.8">
							<tei:p>Obnoxias sane suario, boario et pecuario corpori personas ad debita praecipimus cum agnatione, peculiis et praediis onera revocari amotis omnibus, quae sibi contra leges praesumptio et ambitio vindicavit.</tei:p>
						</tei:div>
						<tei:div type="textpart" subtype="3" n="36.1.9">
							<tei:p>In quibus exequendis memoratus Baonius vel successores eius fidelem operam commodare debebunt, ut statutis nostris congruus praestetur effectus. Devotos enim ob hoc non solum provisione, sed etiam honore duximus adiuvandos, ut splendidiores in ministerio urbis aeternae semper invigilent suisque conpendiis existiment adgregari quidquid iugis procurarit inlatio. DAT. III KAL. IVL. ROMAE HERCVLANO V̅C̅. CONS.</tei:p>
						</tei:div>
					</tei:div>
				</tei:div>
			</tei:div>
			<tei:div type="translation" />
			<tei:div type="apparatus" />
			<tei:div type="commentary" />
		</tei:body>
	</tei:text>
</tei:TEI>